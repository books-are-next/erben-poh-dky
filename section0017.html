<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="">
    <meta name="apple-mobile-web-app-capable" content="yes">
    <title>Karel Jaromír Erben</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./section0016.html">
    <link rel="next" href="./section0018.html">
    <meta name="nb-order" content="13">
    <link rel="self" href="section0017.html">
    <meta name="nb-identifier" content="pohadky-karel-jaromir-erben-be1b211">
    <meta name="nb-role" content="chapter">
  </head>
  <body data-nb-words="596" data-nb-chars="3220" class="nb-role-chapter nb-custom-style">
    <nav role="doc-toc">
      <ul class="plain">
        <li><a href="section0004.html">Zlatovláska</a></li>
        <li><a href="section0005.html">Dlouhý, Široký a Bystrozraký</a></li>
        <li><a href="section0006.html">Tři zlaté vlasy Děda-Vševěda</a></li>
        <li><a href="section0007.html">Jezinky</a></li>
        <li><a href="section0008.html">Červená Karkulka</a></li>
        <li><a href="section0009.html">Obuchu, hýbej se!</a></li>
        <li><a href="section0010.html">O hloupém vlkovi</a></li>
        <li><a href="section0011.html">O hloupém Peciválovi</a></li>
        <li><a href="section0012.html">Bůh ví, čím člověka trestati</a></li>
        <li><a href="section0013.html">Dobré děti</a></li>
        <li><a href="section0014.html">Čert a Cigán</a></li>
        <li><a href="section0015.html">Špalíček</a></li>
        <li><a href="section0016.html">Štěstí a neštěstí</a></li>
        <li><a href="section0017.html">Pohádka o bídě jednooké</a></li>
        <li><a href="section0018.html">Lipka</a></li>
        <li><a href="section0019.html">O Ivanovi hlupci</a></li>
        <li><a href="section0020.html">Ilja Muromec a Slavík loupežník</a></li>
        <li><a href="section0021.html">Sněhurka</a></li>
        <li><a href="section0022.html">O žabce královně</a></li>
        <li><a href="section0023.html">O třech královicích</a></li>
        <li><a href="section0024.html">Kurent a člověk</a></li>
        <li><a href="section0025.html">Hadí koruna</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./section0016.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="hidden-title chunk" data-nb-ref-number="1" data-nb-words="0" data-nb-chars="0"></h1>
        <h1 id="pohádka-onbspbídě-jednooké" class="chunk" data-nb-ref-number="2" data-nb-words="4" data-nb-chars="24"><span class="idea" data-nb-ref-number="1" id="idea1" data-nb-words="4" data-nb-chars="24">Pohádka o&nbsp;bídě jednooké.</span></h1>
        <p class="chunk" data-nb-ref-number="3" data-nb-words="592" data-nb-chars="3196"><span class="idea" data-nb-ref-number="2" id="idea2" data-nb-words="592" data-nb-chars="3196">Byl jeden kovář. „Hm,“ povídá, „já nikdy žádné Bídy neviděl. Říkají: je&nbsp;Bída na&nbsp;světě; půjdu a&nbsp;Bídu si&nbsp;vyhledám.“ Sebral se, pěkně vypil a&nbsp;šel hledat Bídy. Potkal krejčího. „Pozdrav pán Bůh!“ – „Dejž to&nbsp;pán Bůh!“ – „Kam jdeš?“ – „Hled, bratře! pořád říkají, že&nbsp;je&nbsp;na&nbsp;světě Bída, a&nbsp;já&nbsp;nikdy žádné Bídy neviděl; i&nbsp;jdu jí&nbsp;hledat“ – „Dobře, půjdem spolu. Mně se&nbsp;taky dobře vede a&nbsp;neznám Bídy, půjdem a&nbsp;vyhledáme ji.“ Tehdy šli a&nbsp;přišli do&nbsp;lesa, do&nbsp;hustého, tmavého lesa, a&nbsp;našli malou pěšinku. Šli pořád po&nbsp;té&nbsp;uzounké pěšince, až&nbsp;přišli k&nbsp;nějakému velikému stavení. Byla noc a&nbsp;neměli kde se&nbsp;ukryti, „Půjdeme tuhle do&nbsp;toho stavení.“ Vešli tam; nenašli v&nbsp;něm nikoho, bylo tam pusto a&nbsp;děsno. Sedli si&nbsp;a&nbsp;čekali. Hle, tu&nbsp;přichází vysoká osoba ženská, hubená, křivá, jednooká. „Aha!“ povídá, „mám tu&nbsp;hosti. Pěkně vítám.“ – „Děkujem pěkně, babičko! přišli jsme k&nbsp;tobě sem na&nbsp;nocleh.“ – „Nu dobře; budu mít co&nbsp;večeřeti!“ Ti&nbsp;dva se&nbsp;ulekli. Tehdy ona šla, přinesla velikou náruč dříví, narovnala do&nbsp;peci a&nbsp;zatopila. Potom přišla k&nbsp;nim, vzala jednoho, toho krejčího, a&nbsp;zařezala, vsadila do&nbsp;peci a&nbsp;uklidila. Kovář seděl a&nbsp;myslil si: co&nbsp;dělati? jak se&nbsp;mi&nbsp;povede? Ona pak vytáhla pečeni a&nbsp;večeřela. Kovář kouká do&nbsp;peci a&nbsp;povídá: „Babičko, já&nbsp;jsem kovář.“ – „Co umíš dělati – kovati?“ – „Ano, já&nbsp;všecko umím.“ – „Tehdy mi&nbsp;ukovej oko.“ – „Dobře,“ povídá kovář; „máš-li tu&nbsp;nějaký provaz? bude potřeba tebe svázati, ale ty&nbsp;se&nbsp;nedáš; já&nbsp;bych ti&nbsp;oko ukoval.“ Ona šla a&nbsp;přinesla dva provazy, jeden tenký a&nbsp;druhý tlustý. Tehdy on&nbsp;ji&nbsp;svázal tím jedním provazem, který byl tensí. „Nuže, babičko, převal se&nbsp;na&nbsp;zem!“ Ona se&nbsp;převalila a&nbsp;provaz přetrhla. – „Tak nic není, babičko!“ povídá; „ten provaz se&nbsp;nehodí.“ Po&nbsp;tě&nbsp;vzal ten tlustý provaz a&nbsp;dobře ji&nbsp;svázal: „Teď se, babičko, převal!“ Tehdy ona se&nbsp;převalila a&nbsp;nepřetrhla provazu. On&nbsp;potom vzal sídlo, rozpálil je, nasadil jí&nbsp;je&nbsp;na&nbsp;oko, na&nbsp;to&nbsp;zdravé, vzal sekyru a&nbsp;obuchem uhodil na&nbsp;sídlo. Tu&nbsp;ona jak se&nbsp;převalila, přetrhla provaz a&nbsp;posadila se&nbsp;na&nbsp;prahu. „Ha, padouchu! nyníčko mi&nbsp;neujdeš.“ On&nbsp;viděl, že&nbsp;mu&nbsp;opět dobře není; i&nbsp;sedl si&nbsp;a&nbsp;přemýšlel, co&nbsp;dělati? Potom přišly s&nbsp;pole ovce; ona je&nbsp;vehnala do&nbsp;svého stavení na&nbsp;noc. A&nbsp;kovář tu&nbsp;také přes noc zůstal. Ráno pak ona začala ovce pouštěti zase ven. On&nbsp;vzal kožich a&nbsp;obrátil jej srstí navrch, potom jej tak oblíkl a&nbsp;přilezl k&nbsp;ní&nbsp;po&nbsp;čtyřech jako ovce. Ona pouštěla pořád po&nbsp;jedné; jak ji&nbsp;popadla za&nbsp;záda, tak ji&nbsp;vyhodila ven. V&nbsp;tom on&nbsp;také přilezl, a&nbsp;ona ho&nbsp;také popadla za&nbsp;záda a&nbsp;vyhodila. Jakmile byl venku, vstal a&nbsp;povídá: „S pánem Bohem, Bído! zkusil jsem od&nbsp;tebe zlého dost; teď už&nbsp;mi&nbsp;nic neuděláš.“ A&nbsp;ona řekla: „Počkej, však ještě zkusíš, ještě jsi mí&nbsp;neušel!“ – Po&nbsp;té&nbsp;šel kovář opět do&nbsp;lesa tou ouzkou pěšinkou. Tu&nbsp;vidí ve&nbsp;stromě sekyrku se&nbsp;zlatou rukovětí, i&nbsp;chtěl si&nbsp;ji&nbsp;vzíti. Ale jakmile se&nbsp;té&nbsp;sekyrky chopil, uvázla mu&nbsp;na&nbsp;ní&nbsp;ruka a&nbsp;nikterak se&nbsp;nemohl odtrhnoutí. Co&nbsp;dělati? V&nbsp;tom se&nbsp;ohledl za&nbsp;sebe a&nbsp;vidí, ana Bída jde k&nbsp;němu i&nbsp;volá: „Hleď, padouchu! neušel jsi mi.“ Kovář vytáhl nůž, který měl v&nbsp;kapse, a&nbsp;jal se&nbsp;tu&nbsp;ruku řezati; uřezal si&nbsp;jí&nbsp;a&nbsp;ušel. Přišel do&nbsp;své vesnice a&nbsp;začal ukazovati ruku, a&nbsp;že&nbsp;nyní už&nbsp;viděl Bídu. „Hle,“ povídá, „podívejte se, jak vyhlíží: já&nbsp;přišel o&nbsp;ruku a&nbsp;mého kamaráda dokonce snědla.“</span></p><a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./section0018.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>