<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="">
    <meta name="apple-mobile-web-app-capable" content="yes">
    <title>Karel Jaromír Erben</title>
    <link rel="stylesheet" href="./style/style.min.css" media="screen" integrity="sha256-1cpg/RYkJEcZJuKsZ8cbs3M2r9kOplEXHcv5iqCbmLE=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Pohádky: Karel Jaromír Erben">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Karel Jaromír Erben">
    <meta property="og:title" content="Karel Jaromír Erben">
    <meta property="og:type" content="book">
    <meta property="og:book:author" content="Pohádky">
    <meta property="twitter:title" content="Pohádky: Karel Jaromír Erben">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./section0008.html">
    <link rel="next" href="./section0010.html">
    <meta name="nb-order" content="6">
    <link rel="self" href="section0009.html">
    <meta name="nb-identifier" content="pohadky-karel-jaromir-erben-13db184">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1183" data-nb-chars="6607">
    <nav role="doc-toc">
      <ul class="plain section">
        <li><a href="section0004.html">Zlatovláska</a></li>
        <li><a href="section0005.html">Dlouhý, Široký a Bystrozraký</a></li>
        <li><a href="section0006.html">Tři zlaté vlasy Děda-Vševěda</a></li>
        <li><a href="section0007.html">Jezinky</a></li>
        <li><a href="section0008.html">Červená Karkulka</a></li>
        <li><a href="section0009.html">Obuchu, hýbej se!</a></li>
        <li><a href="section0010.html">O hloupém vlkovi</a></li>
        <li><a href="section0011.html">O hloupém Peciválovi</a></li>
        <li><a href="section0012.html">Bůh ví, čím člověka trestati</a></li>
        <li><a href="section0013.html">Dobré děti</a></li>
        <li><a href="section0014.html">Čert a Cigán</a></li>
        <li><a href="section0015.html">Špalíček</a></li>
        <li><a href="section0016.html">Štěstí a neštěstí</a></li>
        <li><a href="section0017.html">Pohádka o bídě jednooké</a></li>
        <li><a href="section0018.html">Lipka</a></li>
        <li><a href="section0019.html">O Ivanovi hlupci</a></li>
        <li><a href="section0020.html">Ilja Muromec a Slavík loupežník</a></li>
        <li><a href="section0021.html">Sněhurka</a></li>
        <li><a href="section0022.html">O žabce královně</a></li>
        <li><a href="section0023.html">O třech královicích</a></li>
        <li><a href="section0024.html">Kurent a člověk</a></li>
        <li><a href="section0025.html">Hadí koruna</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./section0008.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="hidden-title chunk" data-nb-ref-number="1" data-nb-words="0" data-nb-chars="0"></h1>
        <section>
          <h1 id="obuchu-hýbej-se" class="chunk" data-nb-ref-number="2" data-nb-words="3" data-nb-chars="17"><span class="idea" data-nb-ref-number="1" id="idea1" data-nb-words="3" data-nb-chars="17">Obuchu, hýbej se!</span></h1>
          <p class="chunk" data-nb-ref-number="3" data-nb-words="75" data-nb-chars="402"><span class="idea" data-nb-ref-number="2" id="idea2" data-nb-words="75" data-nb-chars="402">Jeden švec spravoval v&nbsp;sobotu staré střevíce, aby v&nbsp;neděli mohl jít do&nbsp;kostela. Dělal pozdě na&nbsp;noc, a&nbsp;ráno, když skončil svou práci, pořádně se&nbsp;oblékl a&nbsp;vzav si&nbsp;knížku k&nbsp;modlení šel. Tu&nbsp;slyšel v&nbsp;kostele kázat: jest-li kdo jmění své obětuje kostelu, že&nbsp;mu&nbsp;za&nbsp;to&nbsp;pán Bůh jiným způsobem stokrát víc nahradí. A&nbsp;že&nbsp;byl chudý, umínil si&nbsp;svou chalupu i&nbsp;kopyta prodat a&nbsp;co&nbsp;strží, všecko donést knězi na&nbsp;kostel.</span></p>
          <p class="chunk" data-nb-ref-number="4" data-nb-words="1105" data-nb-chars="6188"><span class="idea" data-nb-ref-number="3" id="idea3" data-nb-words="1105" data-nb-chars="6188">Když přišel domů, pověděl ženě, co&nbsp;chce udělat, a&nbsp;za&nbsp;několik dní byly peníze už&nbsp;u&nbsp;faráře. Ale den za&nbsp;dnem uchází, děti pláčou hladem, žena pak div že&nbsp;kyjem muži svému nevymlátí, a&nbsp;náhrady nikdež nevidět. Konečně, když už&nbsp;na&nbsp;ševce hlad příliš naléhal, ustrojil se&nbsp;za&nbsp;starého žebráka, vzal do&nbsp;ruky hůl a&nbsp;šel pána Boha hledat. Chodě jeden i&nbsp;druhý den, nalezl starého pastýře, jenž pásl veliké stádo ovec. A&nbsp;maje veliký hlad, přiblížil se&nbsp;k&nbsp;němu, aby se&nbsp;mu&nbsp;dal najíst drobtů, co&nbsp;mu&nbsp;zůstaly v&nbsp;hrnečkách. Když jedl, vypravoval všecko, co&nbsp;učinil a&nbsp;jak se&nbsp;nyní vede. Tu&nbsp;se&nbsp;ten starý ovčák nad ubohým ševcem slitoval, a&nbsp;daroval mu&nbsp;beránka, z&nbsp;kterého na&nbsp;každé zavolání: „Beránku, otřes se!“ dukáty pršely, ale dal mu&nbsp;ho&nbsp;s&nbsp;výstrahou, aby se&nbsp;v&nbsp;jedné vsi, kudy musil jít, ne-stavoval v&nbsp;hospodě u&nbsp;své kmotry. S&nbsp;velikou radostí vzal švec beránka na&nbsp;ramena, poděkoval starci a&nbsp;pospíchal domů, aby ženu a&nbsp;děti potěšil Jakmile zašel za&nbsp;vršek, začal ovčákovým slovům nedůvěřovat, neb si&nbsp;nemohl pomyslit, aby z&nbsp;obyčejného beránka padaly dukáty. A&nbsp;chtěje se&nbsp;přesvědčit o&nbsp;pravdě, postavil beránka na&nbsp;zem a&nbsp;řekl: „Beránku, otřes se!“ a&nbsp;v&nbsp;tom okamžení válely se&nbsp;dukáty pod beránkem a&nbsp;člověk se&nbsp;pokládal za&nbsp;nejšťastnějšího na&nbsp;světě. Bez odkladu naložil si&nbsp;beránka na&nbsp;ramena a&nbsp;ubíral se&nbsp;dále k&nbsp;domovu. A&nbsp;když šel vedle té&nbsp;hospody, vyšla mu&nbsp;kmotra v&nbsp;cestu, prosila ho, aby ji&nbsp;navštívil, že&nbsp;už&nbsp;se&nbsp;tak dávno neviděli. Švec na&nbsp;počátku trochu se&nbsp;zdráhal, ale chtěje se&nbsp;pochlubit, že&nbsp;má&nbsp;v&nbsp;kapse dukáty a&nbsp;jaké štěstí ho&nbsp;potkalo, stavil se&nbsp;u&nbsp;kmotry a&nbsp;dal jí&nbsp;napřed schovat ten dar, co&nbsp;dostal od&nbsp;ovčáka, s&nbsp;výstrahou: „Ale neříkejte mu: „Beránku, otřes se!“ Potom si&nbsp;sedl na&nbsp;lavici a&nbsp;vypil skleničku kořalky. Ale kmotra, baba prohnaná, hned se&nbsp;domyslila, že&nbsp;za&nbsp;těmi slovy musí být nějaká tajnost. I&nbsp;zanesla beránka do&nbsp;jiné světnice a&nbsp;když tu&nbsp;byla sama, řekla k&nbsp;beránku: „Beránku, otřes se!“ A&nbsp;vidouc, že&nbsp;z&nbsp;něho padaly dukáty, začala přemýšlet, jak by&nbsp;svého kmotra ošidila. I&nbsp;umínila si, že&nbsp;ševce opije a&nbsp;přes noc u&nbsp;sebe zdrží, a&nbsp;na&nbsp;druhý den ráno, že&nbsp;jemu dá&nbsp;jiného beránka tomu podobného ze&nbsp;svého stáda; a&nbsp;to&nbsp;se&nbsp;jí&nbsp;taky vyplnilo podle žádosti. Časně ráno vzal švec ‚beránka na&nbsp;ramena a&nbsp;pospíchal už&nbsp;zrovna domů k&nbsp;ženě i&nbsp;dětem; plakaly hladem a&nbsp;on&nbsp;jim hodila několik dukátů, aby žena ustrojila dobrý oběd. Zena se&nbsp;nemohla vynadivit, odkud její starý nabral tolik peněz, ale bála se&nbsp;ho&nbsp;zeptat. Po&nbsp;obědě postavil švec beránka na&nbsp;stůl, zavolal dětí, aby se&nbsp;radovaly s&nbsp;ním, až&nbsp;se&nbsp;budou koulet dukáty, a&nbsp;vykřikl: „Beránku, otřes se!“ Ale beránek stál jako dřevěný, ani hlavou nepohnul. Dětí nemajíce hladu začaly se&nbsp;smát, a&nbsp;žena myslila, že&nbsp;se&nbsp;muž zbláznil. Švec rozhněvaný, že&nbsp;se&nbsp;mu&nbsp;nestalo po&nbsp;vůlí, ještě jednou opakoval slova starcova, ale zas nadarmo, i&nbsp;shodil beránka se&nbsp;stolu. Dokud dukáty stačily, bylo dobře; ale když už&nbsp;se&nbsp;začalo jich nedostávat, začala žena muže proklínat, že&nbsp;nic nedělá, o&nbsp;živnost se&nbsp;nestará. Tu&nbsp;nezbylo ševcovi zase nic, nežli hůl do&nbsp;ruky vzít a&nbsp;hledat starce. Věděl sice dobře, že&nbsp;ho&nbsp;zle přivítá, ale co&nbsp;dělat? Starý ovčák slitoval se&nbsp;však opět nad ubohou rodinou i&nbsp;dal mu&nbsp;nyní ubrousek, který na&nbsp;každé zavolání: „Ubrousku, prostři se!“ sám se&nbsp;prostřel a&nbsp;nejlepší jídla i&nbsp;nápoje stály na&nbsp;něm; ale při tom mu&nbsp;taky dal výstrahu, aby se&nbsp;u&nbsp;své kmotry nestavoval. Švec byl tomu daru rád, poděkoval starci a&nbsp;šel domů. Jakmile byl za&nbsp;vrškem, posadil se&nbsp;na&nbsp;zem a&nbsp;řekl ubrousku, aby se&nbsp;prostřel, ne&nbsp;ze&nbsp;zvědavosti, ale z&nbsp;hladu, že&nbsp;mu&nbsp;v&nbsp;břiše kručelo. Když pak nasycen šel podle hospody, už&nbsp;tu&nbsp;stará kmotra na&nbsp;něj přede dveřmi čekala, i&nbsp;prosila ho&nbsp;co&nbsp;nejvlídněji, aby domu jejího neminul, a&nbsp;doložila starým příslovím: „Kdo mine hospodu, nohu si&nbsp;vyvrtne v&nbsp;chodu.“ Švec dlouho se&nbsp;rozmýšlel, ale konečně přece tam vešel a&nbsp;kmotře dal schovat ubrus, řka: „Ale milá kmotřičko! neříkejte: Ubrousku, prostři se!“ Kmotra bylá chytrá i&nbsp;nalejvala mu&nbsp;na&nbsp;přivítanou kořalky, ne&nbsp;za&nbsp;peníze; kmotr pil skleničku za&nbsp;skleničkou, až&nbsp;se&nbsp;mu&nbsp;v&nbsp;hlavě začalo stmívat. Potom udělala kmotra s&nbsp;ubrouskem tak jako prve s&nbsp;beránkem. Švec přiběhl domů k&nbsp;ženě a&nbsp;dětem, hodil ubrousek na&nbsp;stůl a&nbsp;zavolal: „Ubrousků, prostři se!“ Ale ubrousek ani se&nbsp;nepohnul a&nbsp;švec div že&nbsp;sobě nezoufal, i&nbsp;začal babu kmotru proklínat. Po&nbsp;té&nbsp;vrátil se&nbsp;hned zase k&nbsp;starému pastýři a&nbsp;prosil ho&nbsp;na&nbsp;kolenou, že&nbsp;opět nedbal jeho výstrahy, i&nbsp;aby se&nbsp;nad ním slitoval a&nbsp;ještě jedenkrát mu&nbsp;pomohl. Starý dlouho se&nbsp;zdráhal, a&nbsp;konečně mu&nbsp;dal hůl stříbrem okovanou a&nbsp;drahými kameny vykládanou, i&nbsp;poručil jemu, aby se&nbsp;tenkrát u&nbsp;své kmotry zastavil a&nbsp;sobě pamatoval slova: „Obuchu, hýbej se!“ Švec byl zase rád, děkoval stařečkovi nastokrát a&nbsp;pospíchal co&nbsp;nejrychleji domů k&nbsp;ženě a&nbsp;dětem, ale když zašel za&nbsp;vršek, rád by&nbsp;byl věděl, co&nbsp;ta&nbsp;hůl znamená, i&nbsp;řekl: „Obuchu, hýbej se!“ V&nbsp;okamžiku stájí před ním dva ohromní chlapi a&nbsp;začali ho&nbsp;mlátit. Švec náramným strachem nevěděl, jak jim poručit, aby ho&nbsp;přestali bít; konečně, když už&nbsp;měl dost naloženo, zpomněl si&nbsp;a&nbsp;zavolal: „Obuchu, dost!“ Na&nbsp;to&nbsp;hned chlapi zmizeli a&nbsp;stála před ním hůl, „Dobra’s, dobra’s!“ řekl švec se&nbsp;země vstávaje, „ty mi&nbsp;k&nbsp;těm předešlým darům dopomůžeš!“ Když přišel do&nbsp;vsi, kde kmotra jeho zůstávala, stavil se&nbsp;u&nbsp;ní&nbsp;a&nbsp;vítal se&nbsp;s&nbsp;ní&nbsp;jako se&nbsp;starou známou. Kmotra ho&nbsp;ráda viděla, neb si&nbsp;myslila, že&nbsp;zas bude mít dobrý zisk, dobře ho&nbsp;uctila a&nbsp;potom začala se&nbsp;vyptávat, nemá-li čeho jí&nbsp;dát schovat. Tu&nbsp;jí&nbsp;švec podal svou hůl a&nbsp;prosil, aby neříkala: „Obuchu, hýbej se!“ Baba podtají hlupákovi se&nbsp;smála i&nbsp;myslila si: „Kdyby mně aspoň nepovídal, co&nbsp;nemám říkat!“ I&nbsp;šla hned s&nbsp;holí do&nbsp;jiné světnice a&nbsp;ledva překročila práh, zavolala s&nbsp;dychtivostí: „Obuchu, hýbej se!“ Tu&nbsp;jí&nbsp;hned dva chlapi začali holemi mlátit, takže až&nbsp;smyslů pozbývala. Na&nbsp;její pronikavý křik přiběhl hospodský jí&nbsp;na&nbsp;pomoc, a&nbsp;tu&nbsp;bác, bác! taky se&nbsp;mu&nbsp;dostalo výprasku. Švec mezi tím jen pořád křičel: „Obuchu, jen víc! jen víc! dokud mi&nbsp;nevrátí mého beránka a&nbsp;mého ubrousku.“ Tu&nbsp;nezbývalo kmotře nic, než aby mu&nbsp;vrátila, co&nbsp;mu&nbsp;náleželo; i&nbsp;dala to&nbsp;přinést, beránka i&nbsp;ubrousek. Když se&nbsp;švec ujistil, že&nbsp;jsou skutečně jeho, zavolal: „Obuchu, dost!“ a&nbsp;potom s&nbsp;těmi třemi dary pospíchal domů k&nbsp;ženě a&nbsp;dětem. Tu&nbsp;pak byla radost veliká, neb měli peněz i&nbsp;potravy dost; ale přitom nikdy nezapoměli na&nbsp;Boha i&nbsp;na&nbsp;jiné lidi, a&nbsp;každému chudému rádi pomáhali.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./section0010.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>