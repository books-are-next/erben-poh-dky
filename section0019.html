<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="">
    <meta name="apple-mobile-web-app-capable" content="yes">
    <title>Karel Jaromír Erben</title>
    <link rel="stylesheet" href="./style/style.min.css" media="screen" integrity="sha256-AqRi5WZDJKrL/wsJzC4Oi6o77qkJtfT6t3Uy7q+WPzY=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Pohádky: Karel Jaromír Erben">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Karel Jaromír Erben">
    <meta property="og:title" content="Karel Jaromír Erben">
    <meta property="og:type" content="book">
    <meta property="og:book:author" content="Pohádky">
    <meta property="twitter:title" content="Pohádky: Karel Jaromír Erben">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./section0018.html">
    <link rel="next" href="./section0020.html">
    <meta name="nb-order" content="16">
    <link rel="self" href="section0019.html">
    <meta name="nb-identifier" content="pohadky-karel-jaromir-erben-b632864">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2621" data-nb-chars="14737">
    <nav role="doc-toc">
      <ul class="plain section">
        <li><a href="section0004.html">Zlatovláska</a></li>
        <li><a href="section0005.html">Dlouhý, Široký a Bystrozraký</a></li>
        <li><a href="section0006.html">Tři zlaté vlasy Děda-Vševěda</a></li>
        <li><a href="section0007.html">Jezinky</a></li>
        <li><a href="section0008.html">Červená Karkulka</a></li>
        <li><a href="section0009.html">Obuchu, hýbej se!</a></li>
        <li><a href="section0010.html">O hloupém vlkovi</a></li>
        <li><a href="section0011.html">O hloupém Peciválovi</a></li>
        <li><a href="section0012.html">Bůh ví, čím člověka trestati</a></li>
        <li><a href="section0013.html">Dobré děti</a></li>
        <li><a href="section0014.html">Čert a Cigán</a></li>
        <li><a href="section0015.html">Špalíček</a></li>
        <li><a href="section0016.html">Štěstí a neštěstí</a></li>
        <li><a href="section0017.html">Pohádka o bídě jednooké</a></li>
        <li><a href="section0018.html">Lipka</a></li>
        <li><a href="section0019.html">O Ivanovi hlupci</a></li>
        <li><a href="section0020.html">Ilja Muromec a Slavík loupežník</a></li>
        <li><a href="section0021.html">Sněhurka</a></li>
        <li><a href="section0022.html">O žabce královně</a></li>
        <li><a href="section0023.html">O třech královicích</a></li>
        <li><a href="section0024.html">Kurent a člověk</a></li>
        <li><a href="section0025.html">Hadí koruna</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./section0018.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="hidden-title chunk" data-nb-ref-number="1" data-nb-words="0" data-nb-chars="0"></h1>
        <section>
          <h1 id="onbspivanovi-hlupci" class="chunk" data-nb-ref-number="2" data-nb-words="3" data-nb-chars="17"><span class="idea" data-nb-ref-number="1" id="idea1" data-nb-words="3" data-nb-chars="17">O&nbsp;Ivanovi hlupci.</span></h1>
          <p class="chunk" data-nb-ref-number="3" data-nb-words="208" data-nb-chars="1146"><span class="idea" data-nb-ref-number="2" id="idea2" data-nb-words="208" data-nb-chars="1146">Byl jeden sedlák a&nbsp;měl tři syny, dva byli rozumní a&nbsp;třetí hlupec. Když otec sestárnul, povolal k&nbsp;sobě synů svých a&nbsp;řekl: „Milé děti! cítím, že&nbsp;už&nbsp;dlouho živ nebudu; až&nbsp;umru, vykonejte mou poslední vůli, hlídejte po&nbsp;tři noci na&nbsp;mém hrobě, každý jednu noc.“ A&nbsp;děti mu&nbsp;to&nbsp;slíbily. Potom otec umřel a&nbsp;děti ho&nbsp;pochovaly jak náleží. Přišlo na&nbsp;nejstaršího, aby šel hlídat. Ten povídá ženě: „Dej hlupcovi koláč a&nbsp;on&nbsp;půjde za&nbsp;mne hlídat na&nbsp;otcův hrob.“ Hlupec vzal od&nbsp;švakrové koláč a&nbsp;na&nbsp;rameno klacek, a&nbsp;šel k&nbsp;otci svému na&nbsp;hrob. Seděl tu&nbsp;nějaký čas a&nbsp;vidí, kterak otec jeho vstává z&nbsp;hrobu. „Kam pak, tatíčku, vstáváš?“ – „Kdo to&nbsp;přišel hlídat?“ tázal se&nbsp;otec. – „Já, tatíčku, tvůj syn hlupec.“ – „Nu, hlupce, když jsi ty&nbsp;přišel ke&nbsp;mně hlídat, něco ti&nbsp;za&nbsp;to&nbsp;dám.“ Na&nbsp;o&nbsp;stařeček hvízdnul mládeneckým vřeskem, bohatýrským hvizdem: „Siváku, buráku, věští ryšáku! staň přede mnou, jako list před travou!“ Kůň běží, země se&nbsp;třese, z&nbsp;uší jemu dým jako sloup, a&nbsp;ze&nbsp;chřípí plamen fučí. Když přiběhl, zůstal tiše stati před stařečkem. „Tuhle máš, milý synu, koně, užívej ho&nbsp;až&nbsp;do&nbsp;smrti.“ Pak ukázal mu&nbsp;taky celou úpravu, totiž kopí, válečnou palici a&nbsp;meč ocelový.</span></p>
          <p class="chunk" data-nb-ref-number="4" data-nb-words="173" data-nb-chars="945"><span class="idea" data-nb-ref-number="3" id="idea3" data-nb-words="173" data-nb-chars="945">Potom si&nbsp;stařeček zase do&nbsp;hrobu lehl a&nbsp;hlupec na&nbsp;hrobě seděl až&nbsp;do&nbsp;rána. Ráno ptali se&nbsp;ho&nbsp;bratří: „Kdes, hlupče, byl?“ – „A, kde bych byl?“ řekl, „hlídal jsem u&nbsp;tatíčka na&nbsp;hrobě.“ – Navečer řekl druhý bratr hlupcovi: „Jdi a&nbsp;hlídej také za&nbsp;mne, dám ti&nbsp;za&nbsp;to&nbsp;koláč.“ Hlupec byl rád, vzal koláč a&nbsp;šel zase hlídat. I&nbsp;vedlo se&nbsp;mu&nbsp;tak jako včera: otec jeho vstal, a&nbsp;vida tu&nbsp;zase nejmladšího syna, daroval mu&nbsp;ještě krásnějšího koně, řka: „Když ti&nbsp;ho&nbsp;bude potřebí, taky tak zahvízdni.“ – Třetího dne večer, když bylo na&nbsp;hlupcovi, aby šel hlídat, nedali mu&nbsp;bratří žádného koláče, nýbrž opálenou kůrku chleba. Otec zase z&nbsp;hrobu vstal a&nbsp;dal jemu třetího, ze&nbsp;všech nejkrásnějšího koně, i&nbsp;doložil: „Jen ničeho neříkej svým bratřím. A&nbsp;nyní, milý synu! již více mne neuvidíš.“ – Potom doma začali se&nbsp;bratří děliti o&nbsp;jmění otcovské, i&nbsp;rozdělili je&nbsp;oba bratří mezi sebe, a&nbsp;hlupec řekl: „Což, bratří, mně nic?“ A&nbsp;oni odpověděli: „Ty bud rád, že&nbsp;tě&nbsp;budeme živiti.“</span></p>
          <p class="chunk" data-nb-ref-number="5" data-nb-words="762" data-nb-chars="4396"><span class="idea" data-nb-ref-number="4" id="idea4" data-nb-words="762" data-nb-chars="4396">Nedaleko té&nbsp;vsi, kde hlupec zůstával, bylo město a&nbsp;v&nbsp;tom městě král, který měl tři dcery na&nbsp;vdaní. Jednou povolal ty&nbsp;dcery k&nbsp;sobě a&nbsp;řekl: „Milé dcery! už&nbsp;nyní jste všecky dospělé; je&nbsp;čas, abyste se&nbsp;hleděly vdáti.“ I&nbsp;dovolil jim, aby si&nbsp;každá ženicha vybrala. Tehdy prosila nejmladší dcera jeho: „Dejte mí, otče, vyměřiti soudní místo a&nbsp;na&nbsp;tom místě postavíti dvanácte věnců, a&nbsp;kdo si&nbsp;mne chce vzíti, bude povinen na&nbsp;koni všech dvanácte věnců přeskočiti. A&nbsp;dejte to, otče, rozhlásiti po&nbsp;všech zemích, aby se&nbsp;všickni sjeli, i&nbsp;ustanovte, ku&nbsp;kterému dní se&nbsp;mají sjížděti.“ Král, maje svou dceru rád, po&nbsp;vůlí její tak učinil. I&nbsp;rozhlásila se&nbsp;ta&nbsp;novina všude, až&nbsp;i&nbsp;do&nbsp;té&nbsp;vesnice přišla, kde hlupec se&nbsp;svými bratry zůstával. Když přicházel určitý den, strojili se&nbsp;bratří jeho do&nbsp;města se&nbsp;podívat, kterak králové a&nbsp;mohutní bohatýrové přeskakovat! budou na&nbsp;koních přes dvanácte věnců. Vida hlupec, že&nbsp;bratří jeho se&nbsp;strojí na&nbsp;cestu, tázal se&nbsp;jích: „Bratří, kam pak pojedete? vezměte mne taky sebou!“ – „I kam bys ty&nbsp;jel? zakřiklí ho&nbsp;bratří, „snad abychom tě&nbsp;vzali za&nbsp;strašidlo!“ – Jakmile odejeli, slezl hlupec s&nbsp;peci a&nbsp;řekl švakřinám: „Dejte mi&nbsp;košík, půjdu do&nbsp;lesa na&nbsp;houby, když mne bratří sebou nevzali.“ Ty&nbsp;mu&nbsp;daly košík a&nbsp;hlupec šel. Když přišel do&nbsp;lesa, pověsil košík na&nbsp;strom, hvízdnul mládeneckým vřeskem, bohatýrským hvizdem: „Siváku, buráku, věští ryšáku! staň přede mnou jako list před travou.“ Kůň běží, země se&nbsp;třese, z&nbsp;uší jemu dým jako sloup a&nbsp;ze&nbsp;chřípí plamen fučí; když přiběhl, zůstal před Ivanem hlupcem tiše stati, Ivan jemu vlezl v&nbsp;ouško a&nbsp;druhým ouškem zase vylezl, i&nbsp;stal se&nbsp;tak krásným mládencem, že&nbsp;nelze ani pomyslíti, ani sobě představítí, ani y&nbsp;pohádce vypraviti, ani perem vypsatí. Potom vsedl na&nbsp;svého dobrého koně a&nbsp;jel přímo k&nbsp;městu; dohoniv svých bratří, začal je&nbsp;bičem mrskatí, proč že&nbsp;se&nbsp;mu&nbsp;z&nbsp;cesty nevyhýbají. Když přijel k&nbsp;tomu soudnému místu, bylo již zavřeno rohatkami, ale diváci, vidouce takového krásného bohatýra, oddělali rohatky a&nbsp;vpustili jej. Králové a&nbsp;bohatýři všickni se&nbsp;jemu a&nbsp;jeho krásnému koni divili a&nbsp;rádi by&nbsp;byli věděli, kdo to? ale nikdo se&nbsp;ho&nbsp;neosmělil tázati. Přišel čas, aby skákali přes věnce a&nbsp;nikdo nemohl jich více přeskočiti než toliko tři. Když přišel pořádek na&nbsp;hlupce, tehdy se&nbsp;napřed několikrát rozjel po&nbsp;soudním místě, potom se&nbsp;rozehnal k&nbsp;věncům a&nbsp;přeskočil jich šest. Vida svou nehodu, že&nbsp;nemůže všech dvanáct přeskočiti, rychle odtud ujel zase do&nbsp;lesa, tu&nbsp;se&nbsp;přestrojil a&nbsp;propustil koně, řka: „Jdi, dobrý koni! běhej po&nbsp;širých polích, po&nbsp;zelených lukách a, když tě&nbsp;zavolám, zase přijď.“ Potom vzal košík a&nbsp;nasbíral plný hub, jaké našel, i&nbsp;přinesl je&nbsp;domů. Švakřiny jeho, vidouce, že&nbsp;nese samé prašivky, rozhněvaly se&nbsp;na&nbsp;něj a&nbsp;řekly: Co’s, hlupce, takových hub nasbíral? leda bychom je&nbsp;daly tobě sníst!“ A&nbsp;hlupec řekl: „Hleďte! jdu a&nbsp;nasbírám hub a&nbsp;ještě se&nbsp;nezachovám!“ Potom, když bratří přijeli domů, vypravovali obšírně, co&nbsp;všecko viděli a&nbsp;taky o&nbsp;tom bohatýru, který jich cestou dojel, že&nbsp;byl takový krásný, ale prý opovážlivý, „nemilosrdně nám vypráskal, že&nbsp;jsme se&nbsp;mu&nbsp;s&nbsp;cesty nevyhnuli.“ Hlupec na&nbsp;peci sedě řekl: „Hleďte, bratři, jak jsem já&nbsp;vám vypráskal!“ – „Co to, hlupče, žvastáš!“ zakřikli ho&nbsp;bratří, „sed na&nbsp;peci a&nbsp;mlč; jestliže to&nbsp;někdo uslyší, svážou tě&nbsp;a&nbsp;nás taky.“ – Druhý a&nbsp;třetí den bylo všecko zase tak jako první, kromě toho, že&nbsp;Ivan hlupec podruhé přeskočil devět a&nbsp;po&nbsp;třetí všech dvanácte věnců. V&nbsp;tu&nbsp;chvíli vytiskla mu&nbsp;nejmladší dcera královská na&nbsp;čele jasnou hvězdu, ale Ivan opět ujel, zavázal si&nbsp;čelo hadrem a&nbsp;sedl doma na&nbsp;pec. Potom vdaly se&nbsp;starší dcery královské za&nbsp;dva královice. Tehdy prosila dcera nejmladší otce svého, krále, aby dal po&nbsp;celé zemi své rozhlásiti, by&nbsp;se&nbsp;každý v&nbsp;určitý den k&nbsp;němu dostavil na&nbsp;oběd; myslila si, že&nbsp;taky přijde ustanovený její ženich. I&nbsp;vypravili se&nbsp;bratří Ivanovi taky do&nbsp;města a&nbsp;vzali na&nbsp;přímluvu svých žen Ivana hlupce sebou. Při stole nejmladší dcera královská roznášela nápoje a&nbsp;když přišla k&nbsp;Ivanovi, vidouc, že&nbsp;má&nbsp;hlavu hadrem zavázanou, tázala se&nbsp;ho, proč to? „Byl jsem v&nbsp;lese na&nbsp;houbách,“ odpověděl Ivan, „upadl jsem a&nbsp;poranil jsem se.“ Ale královská dcera nevěřila. Ivan musil hadr odvázati a&nbsp;byla od&nbsp;hvězdy záře po&nbsp;celém paláci. I&nbsp;hned ho&nbsp;vedla ku&nbsp;králi a&nbsp;řekla: „Hle, můj ženich, kterého jsem hledala!“ A&nbsp;král, ač&nbsp;nerad, dal k&nbsp;tomu sňatku povolení. Po&nbsp;svatbě vykázal jím zvláštní pokoje a&nbsp;řekl své dceři, že&nbsp;muže jejího, Ivánka hlupce, už&nbsp;nikdy nechce viděti.</span></p>
          <p class="chunk" data-nb-ref-number="6" data-nb-words="1464" data-nb-chars="8171"><span class="idea" data-nb-ref-number="5" id="idea5" data-nb-words="1464" data-nb-chars="8171">Potom dozvěděl se&nbsp;král, že&nbsp;po&nbsp;jeho zakázaných lukách běhá jelen zlatorohák, i&nbsp;přikázal těm dvěma svým zeťům, aby ho&nbsp;chytili. Zeťové dali si&nbsp;osedlati dva koně a&nbsp;jeli do&nbsp;těch luk. Tehdy řekla nejmladší královna muži svému: „Co doma sedíš, ničeho nevěda? Ti&nbsp;dva otcovi zeťové jeli hledat v&nbsp;zakázaných lukách jelena zlatoroháka a&nbsp;ty&nbsp;sedíš!“ – „Jak to&nbsp;mám vědět?“ odpověděl hlupec, „jdi a&nbsp;popros otce svého, aby mí&nbsp;dal nějakého, třeba špatného koně.“ Žena jeho šla a&nbsp;král poručil mu&nbsp;dáti koně hubeného. Ivan vsedl si&nbsp;na&nbsp;něj bez sedla a&nbsp;jel do&nbsp;pole; tu&nbsp;s&nbsp;něho slezl, odřel jej a&nbsp;nechal ležeti, řka: „Tuhle vám, straky a&nbsp;vrány, král dává lahůdku!“ Potom hvízdnul, houknul mládeneckým hvizdem, bohatýrským pokřikem: „Siváku, buráku, věští lišáku! staň přede mnou jako list před travou,“ Kůň přiběhl, Ivan jemu prolezl ouškama a&nbsp;přistrojil jej: dal mu&nbsp;sedélko čerkeské, podpružku bucharskou, dvanácte podpruh z&nbsp;hedvábí šemachanského: hedvábí se&nbsp;netrhá, ocel se&nbsp;netře, arabské zlato v&nbsp;blátě nerzaví. Jako pták letěl Ivan na&nbsp;koni svém po&nbsp;zakázaných lukách a&nbsp;brzy jelena zlatoroháka chytil. Potom jej uvázal za&nbsp;rohy a&nbsp;vyvedl na&nbsp;cestu; tu&nbsp;si&nbsp;postavil plátěný stan, koně i&nbsp;jelena přivázal a&nbsp;lehl si. Ti&nbsp;dva královicové jezdili po&nbsp;polích a&nbsp;nikdež nemohli toho jelena najiti; i&nbsp;vrátili se&nbsp;po&nbsp;té&nbsp;cestě zpátky, chtíce králi říci, že&nbsp;takového jelena není. Tu&nbsp;spatřili stan a&nbsp;pří něm jelena přivázaného, i&nbsp;řekli mezi sebou: „Hle, Bratře, stan toho bohatýra, jenž přijel na&nbsp;soudní místo, a&nbsp;hle také jelena přivázaného! pojďme k&nbsp;němu a&nbsp;poprosme ho&nbsp;uctivě, aby nám toho jelena za&nbsp;jakoukoli cenu prodal“ I&nbsp;smekli klobouky a&nbsp;vešli do&nbsp;stanu a&nbsp;hluboko se&nbsp;hlupcovi poklonivše řekli: „Milostivý pane! přijeli jsme koupit vašeho jelena.“ A&nbsp;hlupec odpověděl: „Rád bych vám ho&nbsp;prodal, ale ne-ulovil jsem ho, abych ho&nbsp;prodával za&nbsp;peníze, nýbrž za&nbsp;jistou věc.“ – „A za&nbsp;jakou?“ tázali se&nbsp;královicové. A&nbsp;hlupec odpověděl, že&nbsp;to&nbsp;věc nepatrná, jen z&nbsp;nohy po&nbsp;prstu. Královicové, chtíce se&nbsp;králi, tchánu svému, zalíbiti, k&nbsp;té&nbsp;koupi se&nbsp;odhodlali, szuli se&nbsp;a&nbsp;hlupec jim každému uřízl prst; potom se&nbsp;zas obuli, vzali s&nbsp;sebou jelena a&nbsp;jeli domů. Ivan pak ty&nbsp;prsty schoval do&nbsp;kapsy, sebral stan, vsedl na&nbsp;svého koně a&nbsp;jel k&nbsp;tomu místu, kde nechal ležeti koně královského; tu&nbsp;koně svého propustil a&nbsp;vida na&nbsp;té&nbsp;mrše mnoho vran a&nbsp;strak, hodil mezi ně&nbsp;klackem a&nbsp;mnoho jích zabil. Potom je&nbsp;uvázal i&nbsp;s&nbsp;tou koňskou koží na&nbsp;provaz a&nbsp;smýkal to&nbsp;za&nbsp;sebou do&nbsp;dvora královského. A&nbsp;bylo tu&nbsp;právě veliké veselí, že&nbsp;zeťové přivedli králi jelena. Tehdy hlupec šel pod okna a&nbsp;zavolal silným hlasem: „Milostivý pane! daroval jste mi&nbsp;koně, ale nemohl mne domů dovézti; tuhle jsem vám přinesl jeho kůži a&nbsp;při tom něco zvěřiny na&nbsp;vaše veselí.“ Král a&nbsp;ty&nbsp;dvě dcery velmi se&nbsp;tomu smáli a&nbsp;hlupec hodil zvěřinou i&nbsp;šel do&nbsp;svého pokoje. Potom přišla jeho žena, vypravujíc, kterak se&nbsp;jí&nbsp;smály sestry její, že&nbsp;se&nbsp;za&nbsp;něho vdala; ale on&nbsp;řekl: „Nechť se&nbsp;smějí; přijde čas, že&nbsp;ty&nbsp;se&nbsp;jim budeš smáti.“ – Brzy potom zase uslyšel král, že&nbsp;po&nbsp;jeho zakázaných lukách běhá svinka zlatoštětinka se&nbsp;dvanácti prasátky, i&nbsp;povolal k&nbsp;sobě své dva zetě a&nbsp;žádal jích, aby mu&nbsp;tu&nbsp;svínku s&nbsp;těmi prasátky chytili. Zeťové dali si&nbsp;ihned osedlati koně a&nbsp;jeli. Potom za&nbsp;nimi vyjel také Ivan na&nbsp;koni, kterého mu&nbsp;žena jeho opět na&nbsp;králi vyprosila, a&nbsp;když přijel do&nbsp;pole, toho koně zase zabil a&nbsp;svého koně si&nbsp;zavolav, brzy svinku zlatoštětinku chytil a&nbsp;zeťům královským týmž způsobem, jako prvé, zase prodal, dostav za&nbsp;ni&nbsp;z&nbsp;ruky po&nbsp;prstu. Pak po&nbsp;rj£kterém čase povolal k&nbsp;sobě král opět své dva zetě a&nbsp;řekl jim: „Za třikráte devíti zeměmi, ve&nbsp;třicátém cařství v&nbsp;podslunečném panství je&nbsp;sosna celá zlatá a&nbsp;větve její stříbrné a&nbsp;na&nbsp;ní&nbsp;sedí ptactvo rajské, zpívajíc písně carské; a&nbsp;chce-li kdo tu&nbsp;sosnu míti, ať&nbsp;ulomí jednu větvičku a&nbsp;přiveze ji&nbsp;do&nbsp;své země a&nbsp;vsadí ji, tehdy mu&nbsp;na&nbsp;druhý den taky taková sosna jako v&nbsp;tom panství vyroste. I&nbsp;prosím vás, milí zeťové! prokažte mi&nbsp;tu&nbsp;službu a&nbsp;tu&nbsp;sosnu mi&nbsp;přivezte: dám vám za&nbsp;ní&nbsp;polovici svého království.“ Zeťové, chtíce dostati polovici království, rozloučili se&nbsp;se&nbsp;svými ženami i&nbsp;s&nbsp;králem a&nbsp;vydali se&nbsp;na&nbsp;cestu. Tehdy nejmladší dcera pověděla svému muži hlupci, kam otec její poslal oba zetě a&nbsp;co&nbsp;jim přislíbil. Hlupec jí&nbsp;řekl: „Jdi a&nbsp;popros krále, aby mi&nbsp;dal nějakého třeba hubeného koně.“ Žena jeho šla a&nbsp;král, usmívaje se, řekl: „Milá dcero! Tvůj hlupec chce mě&nbsp;ve&nbsp;dvorci o&nbsp;všecky koně připraviti.“ Ale dcera pravila: „Nejmilejší otče! Prosím vás nyní naposled.“ Král poručil jemu dáti koně, ale Ivan zase tak učinil jako prve: přijev za&nbsp;město odřel jej a&nbsp;nechal ho&nbsp;na&nbsp;polí strakám a&nbsp;vranám, řka, že&nbsp;jím král posílá lahůdku. Potom zavolal svého koně, osedlal, vsedl na&nbsp;něj a&nbsp;bil i&nbsp;bodal jej; a&nbsp;kůň se&nbsp;rozhněval, od&nbsp;země se&nbsp;oddělal, vznášel se&nbsp;výše lesa stojícího, níže oblaku běžícího, hory a&nbsp;doly pod nohami propouštěl a&nbsp;malé říčky chvostem zastílal. Jel takto svou cestou – dlouho-li, krátko-li? blízko-li, daleko-li? Rychle se&nbsp;pohádka vypravuje, ale zdlouha se&nbsp;skutek naplňuje! – až&nbsp;konečně přijel na&nbsp;to&nbsp;panství a&nbsp;k&nbsp;té&nbsp;zahradě, kde byla ta&nbsp;sosna. I&nbsp;vešel tam a&nbsp;ulomil z&nbsp;té&nbsp;sosny větvičku. Tu&nbsp;vidí podle ní&nbsp;dvě studánky, ve&nbsp;kterých byla živá i&nbsp;mrtvá voda, i&nbsp;nabral každé té&nbsp;vody zvláště do&nbsp;lahvičky a&nbsp;pak bez meškání vyšel ze&nbsp;zahrady, vsedl na&nbsp;svého koně a&nbsp;jel zpátky domů. Prve však než přijel k&nbsp;městu, rozbil zase při silnici svůj plátěný stan, postavil sosnu podle stanu a&nbsp;lehl si, aby odpočinul. I&nbsp;jeli tudy královi zeťové zase domů s&nbsp;nepořízenou a&nbsp;vidouce stan a&nbsp;podle něho tu&nbsp;sosnu, koupili ji&nbsp;od&nbsp;Ivana hlupce za&nbsp;řemen ze&nbsp;svých zad a&nbsp;přijevše do&nbsp;města, podali ji&nbsp;králi. Král maje z&nbsp;ní&nbsp;velkou radost dal vystrojiti slavné hody a&nbsp;když byli v&nbsp;nejlepším veselí, přinesl mu&nbsp;hlupec do&nbsp;dvorce zase kůži s&nbsp;jeho koně a&nbsp;při tom něco vraní a&nbsp;stračí zvěřiny na&nbsp;ty&nbsp;hody. A&nbsp;když mu&nbsp;potom žena jeho vypravovala, kterak se&nbsp;jí&nbsp;všickni smáli, řekl: „Jen nech, přijde čas, že&nbsp;i&nbsp;ty&nbsp;se&nbsp;jim smáti budeš.“ Potom po&nbsp;některém čase řekl jednou Ivan své ženě: „Zejtra se&nbsp;obleč v&nbsp;nejpěknější šaty své.“ Druhý den pak vyšel do&nbsp;pole, zavolal svého koně, proměnil se&nbsp;a&nbsp;jel zase do&nbsp;města. Když přijel do&nbsp;královského dvorce, byla tam právě veliká hostina. Tehdy vyšel král se&nbsp;svými zeti a&nbsp;s&nbsp;ministry jemu vstříc, i&nbsp;uvedl jej za&nbsp;stoly dubové, na&nbsp;nichž byla jídla cukrová a&nbsp;nápoje medové, i&nbsp;počali piti, jisti a&nbsp;veseli býti. Když pak se&nbsp;rozveselili, začali rozmlouvati a&nbsp;Ivan, sedě podle krále, řekl jemu: „Milostivý pane! Slyšel jsem, že&nbsp;máte tři dcery a&nbsp;všecky vdané; dva zetě vaše tu&nbsp;vidím, ale třetího nevidím.“ Král odpověděl: „Příteli můj! Dcera moje nejmladší vzala sobě hlupce, pročež jsem nařídil, aby ze&nbsp;svých pokojů nevycházel“ – „A já&nbsp;schválně proto přijel,“ řekl Ivan, „abych se&nbsp;s&nbsp;vaší nejmladší dcerou oženil“ Král byl tomu velmi rád, i&nbsp;řekl, že&nbsp;toho hlupce vyžene ze&nbsp;své země. Na&nbsp;to&nbsp;vstal Ivan se&nbsp;svého místa, řka: „Milostivý pane! Vy&nbsp;pro mne chcete ze&nbsp;země vyhnati své nejmladší dcery muže, hlupce, nuže vězte: že&nbsp;já&nbsp;to&nbsp;jsem!“ Tehdy král počal jej radostně líbati a&nbsp;taky dcera jeho přistoupila, kterou Ivan vroucně objal. Potom řekl králi: „Dovolte, milostivý pane, abych se&nbsp;otázal, proč vaši milí zeťové sedí za&nbsp;stolem v&nbsp;rukavičkách?“ A&nbsp;král odpověděl, že&nbsp;mají bolavé ruce. Na&nbsp;to&nbsp;řekl Ivan, on&nbsp;že&nbsp;je&nbsp;výborný doktor a&nbsp;prosil krále, aby nařídil, by&nbsp;ty&nbsp;rukavičky svlíkli. I&nbsp;musili tak učiniti, a&nbsp;tu&nbsp;se&nbsp;shledalo, že&nbsp;jím každému na&nbsp;ruce chybělo po&nbsp;prstu. Král se&nbsp;táže, jak přišli o&nbsp;své prsty? A&nbsp;hlupec odpověděl: „Vím, jak o&nbsp;ně&nbsp;přišli.“ I&nbsp;vyndal je&nbsp;z&nbsp;kapsy a&nbsp;králi ukázal: „Tuhle jsou, dali mi&nbsp;je&nbsp;za&nbsp;svinku zlatoštětinku.“ Potom k&nbsp;žádostí jeho nařídil král, aby szuli obuv a&nbsp;shledalo se, že&nbsp;jim také na&nbsp;nohou chybovalo po&nbsp;prstu. I&nbsp;řekl Ivan: „Tuhle jsou ty&nbsp;prsty, dali mi&nbsp;je&nbsp;za&nbsp;jelena zlatoroháka.“ Konečně musili se&nbsp;zeťové svléci a&nbsp;Ivan ukázal králi, že&nbsp;měli na&nbsp;zádech po&nbsp;řemenu vyřezáno, i&nbsp;vyndav ty&nbsp;řemeny z&nbsp;kapsy, řekl: „Tuhle jsou jich řemeny!“ Král vida to&nbsp;velmi se&nbsp;na&nbsp;ně&nbsp;rozhněval, Ivan pak vyndav z&nbsp;kapsy dvě lahvičky se&nbsp;živou a&nbsp;s&nbsp;mrtvou vodou, přiložil ty&nbsp;řemeny a&nbsp;ty&nbsp;prsty zase, kam náležely, pokropil je&nbsp;mrtvou vodou a&nbsp;v&nbsp;okamžení přirostly; potom je&nbsp;pokropil živou vodou a&nbsp;nebylo po&nbsp;ráně ani památky. Tehdy zeťové, jsouce vyléčeni, děkovali jemu a&nbsp;prosili za&nbsp;odpuštění, že, neznajíce ho, jemu se&nbsp;prve smáli, a&nbsp;Ivan rád jim odpustil.</span></p>
          <p class="chunk" data-nb-ref-number="7" data-nb-words="11" data-nb-chars="62"><span class="idea" data-nb-ref-number="6" id="idea6" data-nb-words="11" data-nb-chars="62">Potom Ivan se&nbsp;svou královskou chotí v&nbsp;té&nbsp;zemi šťastně panoval.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./section0020.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>