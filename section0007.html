<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="">
    <meta name="apple-mobile-web-app-capable" content="yes">
    <title>Karel Jaromír Erben</title>
    <link rel="stylesheet" href="./style/style.min.css" media="screen" integrity="sha256-hy7VOJQDJ1txYooRvl4ln9Qbor4AYeoD7+SI15/4NjI=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./section0006.html">
    <link rel="next" href="./section0008.html">
    <meta name="nb-order" content="3">
    <link rel="self" href="section0007.html">
    <meta name="nb-identifier" content="pohadky-karel-jaromir-erben-ebc3b33">
    <meta name="nb-role" content="chapter">
  </head>
  <body data-nb-words="914" data-nb-chars="5146" class="nb-role-chapter nb-custom-style">
    <nav role="doc-toc">
      <ul class="plain section">
        <li><a href="section0004.html">Zlatovláska</a></li>
        <li><a href="section0005.html">Dlouhý, Široký a Bystrozraký</a></li>
        <li><a href="section0006.html">Tři zlaté vlasy Děda-Vševěda</a></li>
        <li><a href="section0007.html">Jezinky</a></li>
        <li><a href="section0008.html">Červená Karkulka</a></li>
        <li><a href="section0009.html">Obuchu, hýbej se!</a></li>
        <li><a href="section0010.html">O hloupém vlkovi</a></li>
        <li><a href="section0011.html">O hloupém Peciválovi</a></li>
        <li><a href="section0012.html">Bůh ví, čím člověka trestati</a></li>
        <li><a href="section0013.html">Dobré děti</a></li>
        <li><a href="section0014.html">Čert a Cigán</a></li>
        <li><a href="section0015.html">Špalíček</a></li>
        <li><a href="section0016.html">Štěstí a neštěstí</a></li>
        <li><a href="section0017.html">Pohádka o bídě jednooké</a></li>
        <li><a href="section0018.html">Lipka</a></li>
        <li><a href="section0019.html">O Ivanovi hlupci</a></li>
        <li><a href="section0020.html">Ilja Muromec a Slavík loupežník</a></li>
        <li><a href="section0021.html">Sněhurka</a></li>
        <li><a href="section0022.html">O žabce královně</a></li>
        <li><a href="section0023.html">O třech královicích</a></li>
        <li><a href="section0024.html">Kurent a člověk</a></li>
        <li><a href="section0025.html">Hadí koruna</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./section0006.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="hidden-title chunk" data-nb-ref-number="1" data-nb-words="0" data-nb-chars="0"></h1>
        <h1 id="jezinky" class="chunk" data-nb-ref-number="2" data-nb-words="1" data-nb-chars="8"><span class="idea" data-nb-ref-number="1" id="idea1" data-nb-words="1" data-nb-chars="8">Jezinky.</span></h1>
        <p class="chunk" data-nb-ref-number="3" data-nb-words="159" data-nb-chars="868"><span class="idea" data-nb-ref-number="2" id="idea2" data-nb-words="159" data-nb-chars="868">Byl jeden chudý hoch sirotek, neměl otce ani matky, a&nbsp;musil jít sloužit, aby byl živ– Dlouho chodil, nikde nemohl služby najít; až&nbsp;jednoho dne přišel k&nbsp;nějakému stavení o&nbsp;samotě pod lesem. Na&nbsp;prahu seděl starý dědoušek, měl místo očí v&nbsp;hlavě tmavé důlky; kozy v&nbsp;chlívku mečely a&nbsp;dědoušek řekl: „Rád bych vás, ubohé kozičky! na&nbsp;pastvu dovedl, ale nemohu, nevidím; a&nbsp;nikoho nemám, abych ho&nbsp;s&nbsp;vámi poslal.“ – „Dědoušku! pošlete mne,“ ozval se&nbsp;hoch, „já vám ty&nbsp;kozičky budu pást a&nbsp;vám taky rád posloužím.“ – „Kdo pak jsi? a&nbsp;jak se&nbsp;jmenuješ?“ A&nbsp;hoch mu&nbsp;všecko pověděl a&nbsp;že&nbsp;mu&nbsp;říkají Janeček. – „Dobře, Janečku! vezmu tě; a&nbsp;nejdříve mi&nbsp;ty&nbsp;kozy na&nbsp;pastvu vyžeň. Ale tam na&nbsp;tu&nbsp;hůrku v&nbsp;lese jich nevoď: přišly by&nbsp;na&nbsp;tě&nbsp;Jezinky, uspaly by&nbsp;tě&nbsp;a&nbsp;pak by&nbsp;ti&nbsp;vyloupaly oči, tak jako mně to&nbsp;udělaly.“ – „Nic se, dědoušku, nestarejte,“ odpověděl Janeček, „mně Jezinky očí nevyloupají.“</span></p>
        <p class="chunk" data-nb-ref-number="4" data-nb-words="754" data-nb-chars="4270"><span class="idea" data-nb-ref-number="3" id="idea3" data-nb-words="754" data-nb-chars="4270">Po&nbsp;té&nbsp;pustil kozy z&nbsp;chlívka a&nbsp;hnal je&nbsp;na&nbsp;pastvu. První a&nbsp;druhý den pásl pod lesem; ale třetího dne řekl sám sobě: „Což bych se&nbsp;bál Jezinek? poženu, kde je&nbsp;lepší pastva.“ Pak si&nbsp;uřízl tři zelené proutky ostružiny, schoval do&nbsp;klobouka, a&nbsp;hnal kozy zrovna do&nbsp;lesa na&nbsp;tu&nbsp;hůrku. Tam se&nbsp;kozy rozběhly po&nbsp;pastvě a&nbsp;Janeček si&nbsp;sedl do&nbsp;chládku na&nbsp;kámen. Dlouho neseděl, a&nbsp;nenadále, kde se&nbsp;vzala, tu&nbsp;se&nbsp;vzala, stála před ním krásná panenka, celá bíle oblečená, vlasy po&nbsp;zádech pěkně rozčesané, černé jako havran, a&nbsp;očí jako trnky. „Pozdrav pán Bůh! mladý pasáčku!“ povídá, „hleď jaká to&nbsp;jablíčka rostou v&nbsp;naší zahrádce! tu&nbsp;máš, jedno ti&nbsp;dám, abys taky věděl, jak jsou dobrá.“ I&nbsp;podávala mu&nbsp;krásné červené jablíčko. Ale Janeček věděl, kdyby to&nbsp;jablíčko vzal a&nbsp;snědl, že&nbsp;by&nbsp;usnul a&nbsp;že&nbsp;by&nbsp;mu&nbsp;potom oči vyloupala; i&nbsp;řekl: „Děkuju pěkně, krásná panenko! můj hospodář má&nbsp;v&nbsp;zahradě jabloň, rostou na&nbsp;ní&nbsp;ještě pěknější jablíčka; dost jsem se&nbsp;jich najedl!“ – „Nu, když nechceš, nebudu tebe nutit,“ řekla panenka a&nbsp;odešla. Za&nbsp;chvíli přišla jiná, ještě krásnější panenka, měla v&nbsp;ruce pěknou červenou růži a&nbsp;řekla: „Pozdrav pán Bůh! mladý pasáčku! hlehleď, jakou jsem tamhle na&nbsp;mezí utrhla krásnou růžičku! a&nbsp;jak pěkně voní, přivoň si&nbsp;taky!“ – „Děkuju pěkně, krásná panenko! můj hospodář má&nbsp;v&nbsp;zahrádce ještě pěknější růžičky; navonil jsem se&nbsp;dost!“ – „Nu, když nechceš, nech tak!“ řekla panenka celá rozhněvaná, obrátila se&nbsp;a&nbsp;zas odešla. Po&nbsp;některé chvíli přišla třetí panenka, nejmladší a&nbsp;ze&nbsp;všech nejkrásnější. „Pozdrav pán Bůh! mladý pasáčku!“ – „Děkuju pěkně, krásná panenko!“ – „Věru, švarný jsi hoch,“ řekla panenka; „ale byl bys ještě hezčejší, kdybys měl vlásky pěkně učesané, pojď, já&nbsp;tě&nbsp;učesám!“ Janeček neříkal nic; ale když panenka k&nbsp;němu přikročila, aby ho&nbsp;česala, vzal s&nbsp;hlavy klobouk, vytáhl z&nbsp;něho jeden proutek ostružiny a&nbsp;šup! uhodil panenku po&nbsp;ruce. Panenka dala se&nbsp;do&nbsp;křiku: „Och, pomozte, pomozte!“ začala plakat a&nbsp;z&nbsp;místa se&nbsp;nemohla hnout Janeček nedbal nic na&nbsp;její pláč a&nbsp;svázal jí&nbsp;ostružinou ruce. Tu&nbsp;přiběhly ty&nbsp;druhé dvě panenky, a&nbsp;vidouce sestru chycenou, začaly Janečka prosit, aby ji&nbsp;jen rozvázal a&nbsp;pustil. „Rozvažte si&nbsp;ji&nbsp;samy!“ řekl Janeček. – „Och, nemůžeme; máme měkounké ručičky, popíchaly bychom se!“ Ale když viděly, že&nbsp;hoch jinak nechce, šly k&nbsp;sestře a&nbsp;chtěly ostružinu rozvázat. Vtom Janeček přiskočil a&nbsp;šup! šup! uhodil je&nbsp;taky proutkem a&nbsp;pak jim oběma svázal ruce. „Hleďte, mám vás, vy&nbsp;zlé Jezinky! co&nbsp;jste mému hospodáři vyloupaly oči.“ Po&nbsp;té&nbsp;běžel domů k&nbsp;hospodáři a&nbsp;řekl: „Dědoušku! pojďte, našel jsem někoho, kdo vám zas oči vaše dá.“ A&nbsp;když přišli na&nbsp;tu&nbsp;hůrku, řekl té&nbsp;první Jezince: „Teď mi&nbsp;pověz, kde jsou dědouškovy oči? nepovíš-li, vhodím tě&nbsp;tuhle do&nbsp;vody!“ – Jezinka se&nbsp;vymlouvala, že&nbsp;neví, a&nbsp;Janeček ji&nbsp;chtěl vhodit do&nbsp;řeky, co&nbsp;tam pod hůrkou tekla. – „Nech mne! Janečku, nech mne!“ prosila Jezinka, „já ti&nbsp;dědouškovy oči dám.“ I&nbsp;vedla ho&nbsp;do&nbsp;jedné jeskyně, kde byla veliká hromada očí, velikých i&nbsp;malých, černých, červených, modrých i&nbsp;zelených, a&nbsp;dvě z&nbsp;té&nbsp;hromady vybrala. Ale když Janeček je&nbsp;dědouškovi vsadil, začal ubohý naříkat: „Och běda, běda! to&nbsp;nejsou moje oči; vidím samé sovy!“ Janeček se&nbsp;rozhněval, Jezinku popadl a&nbsp;vhodil do&nbsp;vody. Potom povídá té&nbsp;druhé: „Pověz ty, kde jsou dědouškovy oči?“ Ta&nbsp;začala se&nbsp;taky vymlouvat, že&nbsp;o&nbsp;nich neví; a&nbsp;když jí&nbsp;hoch pohrozil, že&nbsp;ji&nbsp;taky do&nbsp;vody vhodí, vedla ho&nbsp;zas do&nbsp;té&nbsp;jeskyně i&nbsp;vybrala mu&nbsp;dvé jiných očí. Ale dědoušek zase naříkal: „Och, to&nbsp;nejsou moje oči; vidím samé vlky!“ I&nbsp;stalo se&nbsp;druhé Jezince tak jako té&nbsp;první – jen se&nbsp;nad ní&nbsp;voda zavřela. – „Pověz mi&nbsp;ty, kde jsou oči dědouškovy?“ řekl Janeček té&nbsp;třetí nejmladší Jezince. Tu&nbsp;ho&nbsp;taky vedla k&nbsp;té&nbsp;hromadě v&nbsp;jeskyni a&nbsp;dvé očí mu&nbsp;vybrala. Ale když byly vsazeny, zase dědoušek bědoval, že&nbsp;to&nbsp;nejsou jeho oči, prý: „Vidím samé štiky!“ Janeček vida, že&nbsp;ho&nbsp;též obelhala, chtěl ji&nbsp;taky utopit, ale Jezinka prosila ho&nbsp;s&nbsp;pláčem: „Nech mne! Janečku, nech mne! já&nbsp;ti&nbsp;ty&nbsp;pravé dědouškovy oči dám.“ I&nbsp;vybrala je&nbsp;ze&nbsp;spodu celé hromady. A&nbsp;když je&nbsp;Janeček dědouškovi do&nbsp;důlků vsadil, vykřikl dědoušek radostně: „To – to&nbsp;jsou moje oči! chvála pánu Bohu! Teď zas dobře vidím.“ Potom Janeček a&nbsp;dědoušek byli spolu dobře živi: Janeček pásl kozy a&nbsp;dědoušek dělal doma syrečky, a&nbsp;pak je&nbsp;spolu jedli. A&nbsp;ta&nbsp;Jezinka potom už&nbsp;nikdy víc na&nbsp;té&nbsp;hůrce se&nbsp;neukázala.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./section0008.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>