<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="">
    <meta name="apple-mobile-web-app-capable" content="yes">
    <title>Karel Jaromír Erben</title>
    <link rel="stylesheet" href="./style/style.min.css" media="screen" integrity="sha256-RoYVBsJ70MMae6Bu5wi05MLjXqtS2A84YTm/PLudUNM=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./section0005.html">
    <link rel="next" href="./section0007.html">
    <meta name="nb-order" content="3">
    <link rel="self" href="section0006.html">
    <meta name="nb-identifier" content="pohadky-karel-jaromir-erben-db1642f">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2460" data-nb-chars="13544">
    <nav role="doc-toc">
      <ul class="plain section">
        <li><a href="section0004.html">Zlatovláska</a></li>
        <li><a href="section0005.html">Dlouhý, Široký a Bystrozraký</a></li>
        <li><a href="section0006.html">Tři zlaté vlasy Děda-Vševěda</a></li>
        <li><a href="section0007.html">Jezinky</a></li>
        <li><a href="section0008.html">Červená Karkulka</a></li>
        <li><a href="section0009.html">Obuchu, hýbej se!</a></li>
        <li><a href="section0010.html">O hloupém vlkovi</a></li>
        <li><a href="section0011.html">O hloupém Peciválovi</a></li>
        <li><a href="section0012.html">Bůh ví, čím člověka trestati</a></li>
        <li><a href="section0013.html">Dobré děti</a></li>
        <li><a href="section0014.html">Čert a Cigán</a></li>
        <li><a href="section0015.html">Špalíček</a></li>
        <li><a href="section0016.html">Štěstí a neštěstí</a></li>
        <li><a href="section0017.html">Pohádka o bídě jednooké</a></li>
        <li><a href="section0018.html">Lipka</a></li>
        <li><a href="section0019.html">O Ivanovi hlupci</a></li>
        <li><a href="section0020.html">Ilja Muromec a Slavík loupežník</a></li>
        <li><a href="section0021.html">Sněhurka</a></li>
        <li><a href="section0022.html">O žabce královně</a></li>
        <li><a href="section0023.html">O třech královicích</a></li>
        <li><a href="section0024.html">Kurent a člověk</a></li>
        <li><a href="section0025.html">Hadí koruna</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./section0005.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="hidden-title chunk" data-nb-ref-number="1" data-nb-words="0" data-nb-chars="0"></h1>
        <section>
          <h1 id="tři-zlaté-vlasy-děda-vševěda" class="chunk" data-nb-ref-number="2" data-nb-words="4" data-nb-chars="29"><span class="idea" data-nb-ref-number="1" id="idea1" data-nb-words="4" data-nb-chars="29">Tři zlaté vlasy Děda-Vševěda.</span></h1>
          <p class="chunk" data-nb-ref-number="3" data-nb-words="206" data-nb-chars="1100"><span class="idea" data-nb-ref-number="2" id="idea2" data-nb-words="206" data-nb-chars="1100">Bylo – nebylo: byl jednou jeden král, který se&nbsp;rád honil po&nbsp;lesích za&nbsp;zvěří. Jednou taky se&nbsp;pustil daleko za&nbsp;jelenem a&nbsp;zabloudil. Byl sám a&nbsp;sám, přišla noc a&nbsp;král byl rád, že&nbsp;našel na&nbsp;mýtině chalupu. Zůstával tam uhlíř. Král povídá, jestli by&nbsp;ho&nbsp;chtěl z&nbsp;lesa na&nbsp;cestu vyvést? že&nbsp;mu&nbsp;dobře zaplatí. – „I rád bych s&nbsp;vámi,“ řekl uhlíř, „ale tu&nbsp;vidíte, žena mi&nbsp;se&nbsp;právě čeká, nemohu odejít. A&nbsp;kam byste taky v&nbsp;noci? lehněte si&nbsp;na&nbsp;půdu na&nbsp;seno, a&nbsp;ráno vás doprovodím.“ – Brzy potom se&nbsp;narodil uhlířovi synáček. Král ležel na&nbsp;půdě, nemohl usnout. O&nbsp;půl noci pozoroval dole ve&nbsp;světnici nějaké světlo. Koukne skulinou ve&nbsp;stropě a&nbsp;tu&nbsp;vidí: uhlíř spal, žena jeho ležela jako ve&nbsp;mdlobách a&nbsp;podle děťátka stály tři staré babičky, celé bílé, každá měla v&nbsp;ruce svíci rozsvícenou. První povídá: „Já tomu chlapci dávám, aby přišel do&nbsp;velikých nebezpečenství.“ – Druhá povídá: „A já&nbsp;mu&nbsp;dávám, aby ze&nbsp;všech šťastně vyvázl a&nbsp;byl dlouho živ.“ – A&nbsp;třetí povídá: „A já&nbsp;mu&nbsp;dávám za&nbsp;ženu tu&nbsp;dcerušku, co&nbsp;se&nbsp;dnes narodila tomu králi, který tu&nbsp;nahoře na&nbsp;seně leží.“ Na&nbsp;to&nbsp;babičky svíce zhasly a&nbsp;bylo zas ticho. Byly to&nbsp;Sudičky.</span></p>
          <p class="chunk" data-nb-ref-number="4" data-nb-words="204" data-nb-chars="1070"><span class="idea" data-nb-ref-number="3" id="idea3" data-nb-words="204" data-nb-chars="1070">Král zůstal, jako by&nbsp;mu&nbsp;byl meč do&nbsp;prsou vrazil. Nespal do&nbsp;rána; přemýšlel, co&nbsp;a&nbsp;jak? aby se&nbsp;nestalo, co&nbsp;tu&nbsp;slyšel. Když se&nbsp;rozednilo, začalo dítě plakat. Uhlíř vstal a&nbsp;vidí, že&nbsp;mu&nbsp;žena zatím usnula na&nbsp;věčnost. „Och, můj ubohý sirotečku!“ naříkal; „co si&nbsp;nyní s&nbsp;tebou počnu?“ – „Dej mi&nbsp;to&nbsp;děťátko,“ praví král, „já se&nbsp;o&nbsp;ně&nbsp;postarám, že&nbsp;mu&nbsp;dobře bude; a&nbsp;tobě dám peněz tolik, že&nbsp;do&nbsp;smrti nebudeš muset uhlí pálit“ – Uhlíř byl tomu rád a&nbsp;král slíbil, že&nbsp;si&nbsp;pro to&nbsp;děťátko pošle. Když přišel do&nbsp;svého zámku, vypravovali mu&nbsp;s&nbsp;radostí velikou, že&nbsp;se&nbsp;mu&nbsp;tu&nbsp;a&nbsp;tu&nbsp;noc narodila krásná dceruška. Byla to&nbsp;právě ta&nbsp;noc, když viděl ty&nbsp;tři Sudičky. Král se&nbsp;zamračil, zavolal jednoho svého služebníka a&nbsp;povídá: „Půjdeš tam a&nbsp;tam do&nbsp;lesa, v&nbsp;chalupě tam uhlíř zůstává; dáš mu&nbsp;tyto peníze a&nbsp;on&nbsp;ti&nbsp;dá&nbsp;malé dítě. To&nbsp;dítě vezmeš a&nbsp;na&nbsp;cestě potom utopíš. Neutopíš-li, budeš sám vodu pít!“ – Služebník šel, vzal děťátko do&nbsp;košíka a&nbsp;když přišel na&nbsp;lávku, kde hluboká a&nbsp;široká řeka tekla, hodil je&nbsp;i&nbsp;s&nbsp;košíkem do&nbsp;vody. – „Dobrou noc, nezvaný zeti!“ řekl potom král, když mu&nbsp;to&nbsp;služebník pověděl.</span></p>
          <p class="chunk" data-nb-ref-number="5" data-nb-words="52" data-nb-chars="285"><span class="idea" data-nb-ref-number="4" id="idea4" data-nb-words="52" data-nb-chars="285">Král myslil, že&nbsp;se&nbsp;děťátko utopilo, a&nbsp;neutopilo: ploulo v&nbsp;košíku po&nbsp;vodě, jako by&nbsp;je&nbsp;kolíbal, a&nbsp;spalo, jakoby mu&nbsp;zpíval, až&nbsp;připloulo k&nbsp;chalupě jednoho rybáře. Rybář seděl na&nbsp;břehu, spravoval sítě. Tu&nbsp;vidí po&nbsp;řece něco plynout, skočí do&nbsp;lodičky a&nbsp;za&nbsp;tím vytáhl z&nbsp;vody v&nbsp;košíku děťátko.</span></p>
          <p class="chunk" data-nb-ref-number="6" data-nb-words="38" data-nb-chars="215"><span class="idea" data-nb-ref-number="5" id="idea5" data-nb-words="38" data-nb-chars="215">I&nbsp;donesl je&nbsp;své ženě a&nbsp;povídá: „Vždyckys chtěla mít nějakého synáčka, a&nbsp;tu&nbsp;ho&nbsp;máš: přinesla nám ho&nbsp;voda.“ Žena rybářova byla mu&nbsp;ráda a&nbsp;vychovala to&nbsp;dítě za&nbsp;vlastní. Říkali mu&nbsp;Plaváček, protože jim podvode připlaval.</span></p>
          <p class="chunk" data-nb-ref-number="7" data-nb-words="189" data-nb-chars="1036"><span class="idea" data-nb-ref-number="6" id="idea6" data-nb-words="189" data-nb-chars="1036">Řeka teče a&nbsp;léta minou, a&nbsp;z&nbsp;hocha stal se&nbsp;krásný mládenec, že&nbsp;mu&nbsp;daleko široko nebylo rovného. Jednou v&nbsp;letě přihodilo se, že&nbsp;tudy jel na&nbsp;koni král sám a&nbsp;sám. Bylo parno, chtělo se&nbsp;mu&nbsp;pít, i&nbsp;zahnul k&nbsp;rybáři, aby mu&nbsp;dali trochu čerstvé vody. Když mu&nbsp;jí&nbsp;Plaváček podal, zarazil se&nbsp;král, hledě na&nbsp;něho. „Švarného hocha máš, rybáři!“ povídá, „je-li to&nbsp;tvůj syn?“ – „Je a&nbsp;není,“ odpověděl rybář; „právě tomu dvacet let, připlaval po&nbsp;řece v&nbsp;košíku co&nbsp;maličké děťátko a&nbsp;vychovali jsme si&nbsp;ho.“ – Králi se&nbsp;udělaly mžičky před očima, zbledl jako stěna; viděl, že&nbsp;je&nbsp;to&nbsp;ten, co&nbsp;ho&nbsp;dal utopit.. Ale hned se&nbsp;vzpamatoval, skočil s&nbsp;koně a&nbsp;povídá: „Potřebuju posla do&nbsp;mého královského zámku a&nbsp;nikoho s&nbsp;sebou nemám; může-li mí&nbsp;ten mládenec tam dojít?“ – „Vaše královská milosť poroučí a&nbsp;hoch půjde,“ řekl rybář. Král si&nbsp;sedl a&nbsp;napsal své paní králové list: „Toho mladíka, kterého ti&nbsp;tuto posílám, dej bez meškání mečem probodnout: můj to&nbsp;zlý nepřítel. Až&nbsp;se&nbsp;vrátím, ať&nbsp;je&nbsp;vykonáno. Tak má&nbsp;vůle.“ – Pak to&nbsp;psaní složil, zapečetil a&nbsp;přitlačil svůj prsten.</span></p>
          <p class="chunk" data-nb-ref-number="8" data-nb-words="78" data-nb-chars="437"><span class="idea" data-nb-ref-number="7" id="idea7" data-nb-words="78" data-nb-chars="437">Plaváček vydal se&nbsp;hned se&nbsp;psaním na&nbsp;cestu. Musil velikým lesem, a&nbsp;než se&nbsp;nadál, minul se&nbsp;cesty a&nbsp;zabloudil. Chodil z&nbsp;houští do&nbsp;houští, až&nbsp;se&nbsp;už&nbsp;začalo stmívat. Tu&nbsp;potká starou babičku: „Kam pak, Plaváčku, kam pak?“ – „Jdu se&nbsp;psaním do&nbsp;královského zámku a&nbsp;zabloudil jsem. Nemohla byste mí, matičko, pověděti, kudy na&nbsp;cestu?“ – „Dnes už&nbsp;beztoho nedojdeš, je&nbsp;tma,“ řekla babička, „zůstaň u&nbsp;mne na&nbsp;noc: však nebudeš u&nbsp;cizí, jsem ti&nbsp;kmotrou.“</span></p>
          <p class="chunk" data-nb-ref-number="9" data-nb-words="68" data-nb-chars="362"><span class="idea" data-nb-ref-number="8" id="idea8" data-nb-words="68" data-nb-chars="362">Mládenec si&nbsp;dal říci a&nbsp;sotva byli několik kroků, měli před sebou hezký domek, jako by&nbsp;byl najednou ze&nbsp;země vyrostl. V&nbsp;noci, když hoch usnul, vytáhla mu&nbsp;babička psaní z&nbsp;kapsy a&nbsp;dala mu&nbsp;tam jiné, ve&nbsp;kterém tak bylo napsáno: „Toho mladíka, kterého ti&nbsp;tuto posílám, dej bez meškání s&nbsp;naší dcerou oddat: můj to&nbsp;souzený zeť. Až&nbsp;se&nbsp;vrátím, ať&nbsp;je&nbsp;vykonáno. Tak má&nbsp;vůle.“</span></p>
          <p class="chunk" data-nb-ref-number="10" data-nb-words="107" data-nb-chars="590"><span class="idea" data-nb-ref-number="9" id="idea9" data-nb-words="107" data-nb-chars="590">Když paní králová to&nbsp;psaní přečtla, dala hned vystrojit svatbu, a&nbsp;obě, paní králová i&nbsp;mladá královna, nemohly se&nbsp;na&nbsp;ženicha dost nahledět, jak se&nbsp;jim líbil, a&nbsp;Plaváček byl se&nbsp;svou královskou nevěstou taky spokojen. Po&nbsp;několika dnech přijel domů král, a&nbsp;když viděl, co&nbsp;se&nbsp;stalo, rozzlobil se&nbsp;náramně na&nbsp;svou paní, co&nbsp;to&nbsp;učinila. – „Vždyť pak jsi mi&nbsp;sám poručil, abych ho&nbsp;dala s&nbsp;naší dcerou oddat, dřív než se&nbsp;vrátíš!“ odpověděla mu&nbsp;králová a&nbsp;podala mu&nbsp;psaní. Král psaní vzal, prohlíží písmo, pečeť, papír všecko bylo jeho vlastní. I&nbsp;dal si&nbsp;zavolat zetě a&nbsp;vyptával se, co&nbsp;a&nbsp;jak? a&nbsp;kde chodil?</span></p>
          <p class="chunk" data-nb-ref-number="11" data-nb-words="88" data-nb-chars="485"><span class="idea" data-nb-ref-number="10" id="idea10" data-nb-words="88" data-nb-chars="485">Plaváček vypravoval, kterak šel a&nbsp;v&nbsp;lese zabloudil a&nbsp;že&nbsp;zůstal na&nbsp;noc u&nbsp;své staré kmotry. – „A kterak vypatlala?“ – „Tak a&nbsp;tak.“ – A&nbsp;král poznal z&nbsp;jeho řeči, že&nbsp;to&nbsp;byla táž osoba, která před dvaceti lety dceru jeho přisoudila synu uhlířovu. Myslil – myslil a&nbsp;potom povídá: „Co se&nbsp;stalo, nedá se&nbsp;změnit; ale zdarma přece mým zetěm být nemůžeš! Chceš-li mou dceru mít, musíš jí&nbsp;za&nbsp;věno přinést tři zlaté vlasy Děda-Vševěda.“ Myslil si, že&nbsp;se&nbsp;takto svého nemilého zetě nejjistěji zprostí.</span></p>
          <p class="chunk" data-nb-ref-number="12" data-nb-words="106" data-nb-chars="590"><span class="idea" data-nb-ref-number="11" id="idea11" data-nb-words="106" data-nb-chars="590">Plaváček rozloučil se&nbsp;se&nbsp;svou chotí a&nbsp;šel – kudy a&nbsp;kam? nevím; ale že&nbsp;mu&nbsp;Sudička byla kmotrou, bylo mu&nbsp;snadno pravou cestu najít. Šel dlouho a&nbsp;daleko, přes hory doly, přes vody brody, až&nbsp;přišel k&nbsp;černému moři. Tu&nbsp;vidí loď a&nbsp;na&nbsp;ní&nbsp;přívozníka. – „Pozdrav pán bůh, starý přívozníče!“ – „Dejž to&nbsp;pán bůh, mladý poutnice! kam tudy cestou?“ – „K Dědu-Vševědu pro tři zlaté vlasy.“ – „Hoho! na&nbsp;takového posla dávno čekám. Dvacet let už&nbsp;tu&nbsp;převážím a&nbsp;nikdo mne nejde vysvobodit. Slíbíš-li mi, že&nbsp;se&nbsp;Děda-Vševěda zeptáš, kdy bude mé&nbsp;roboty konec, převezu tě.“ Plaváček slíbil a&nbsp;přívozník ho&nbsp;převezl.</span></p>
          <p class="chunk" data-nb-ref-number="13" data-nb-words="63" data-nb-chars="345"><span class="idea" data-nb-ref-number="12" id="idea12" data-nb-words="63" data-nb-chars="345">Potom přišel k&nbsp;nějakému velikému městu, ale bylo sešlé a&nbsp;smutné. Před městem potká stařečka, měl v&nbsp;ruce hůl a&nbsp;sotva lezl. – „Pozdrav pán bůh, šedivý dědečku!“ – „Dejž to&nbsp;pán bůh, pěkný mládenečku! kam tudy cestou?“ – „K Dědu-Vševědu pro tři zlaté vlasy.“ – „Aj aj! na&nbsp;takového posla tu&nbsp;dávno čekáme; to&nbsp;tě&nbsp;hned musím k&nbsp;našemu panu králi dovést.“</span></p>
          <p class="chunk" data-nb-ref-number="14" data-nb-words="64" data-nb-chars="384"><span class="idea" data-nb-ref-number="13" id="idea13" data-nb-words="64" data-nb-chars="384">Když tam přišli, řekl král: „Slyším, že&nbsp;jdeš poselstvím k&nbsp;Dědu-Vševědu? měli jsme tu&nbsp;jabloň, nesla mladící jab’ka: když někdo jedno snědl, třeba byl už&nbsp;nad hrobem, omladl zas a&nbsp;byl jako jinoch. Ale od&nbsp;dvaceti let nenese jabloň už&nbsp;ovoce žádného. Slíbíš-li mi, že&nbsp;se&nbsp;Děda-Vševěda zeptáš, je-li nám jaká pomoc? odměním se&nbsp;tobě královsky.“ – Plaváček slíbil a&nbsp;král ho&nbsp;milostivě propustil.</span></p>
          <p class="chunk" data-nb-ref-number="15" data-nb-words="155" data-nb-chars="877"><span class="idea" data-nb-ref-number="14" id="idea14" data-nb-words="155" data-nb-chars="877">Potom přišel zase k&nbsp;jinému velikému městu, ale bylo z&nbsp;polovice pobořené. Nedaleko města zakopával syn otce svého zemřelého, a&nbsp;slzy mu&nbsp;jako hrachy padaly po&nbsp;tvářích. – „Pozdrav pán bůh, smutný hrobníče!“ řekl Plaváček. – „Dejž to&nbsp;pán bůh, dobrý poutnice! kam tudy cestou?“ – „Jdu k&nbsp;Dédu-Vševědu pro tři zlaté vlasy.“ – „K Dědu-Vševědu? škoda, že’s dříve nepřišel! Ale náš pan král na&nbsp;takového posla už&nbsp;dávno čeká; musím tě&nbsp;k&nbsp;němu dovést“ – Když tam přišlí, řekl král: „Slyším, že&nbsp;jdeš poselstvím k&nbsp;Dědu-Vševědu? Měli jsme tu&nbsp;studnici, prýštila se&nbsp;z&nbsp;ní&nbsp;živá voda: když se&nbsp;jí&nbsp;někdo napil, třeba už&nbsp;umíral, hned se&nbsp;zas uzdravil; a&nbsp;kdyby byl už&nbsp;mrtev a&nbsp;tou vodou ho&nbsp;pokropili, zase vstal a&nbsp;chodil. Ale teď už&nbsp;od&nbsp;dvaceti let voda přestala tect. Slíbíš-li mi, že&nbsp;se&nbsp;Děda Vševěda zeptáš, je-li nám jaká pomoc? královskou odměnu ti&nbsp;dám.“ – Plaváček slíbil a&nbsp;král ho&nbsp;milostivě propustil.</span></p>
          <p class="chunk" data-nb-ref-number="16" data-nb-words="202" data-nb-chars="1112"><span class="idea" data-nb-ref-number="15" id="idea15" data-nb-words="202" data-nb-chars="1112">Potom šel dlouho a&nbsp;daleko černým lesem, a&nbsp;uprostřed toho lesa vidí velikou zelenou louku, plnou krásného kvítí, a&nbsp;na&nbsp;ní&nbsp;zlatý zámek; byl to&nbsp;zámek Děda-Vševěda, třpytil se&nbsp;jako žhavý. Plaváček vešel do&nbsp;zámku, ale nenašel tam nikoho, než v&nbsp;jednom koutě starou babičku, seděla a&nbsp;předla. „Vítám tě, Plaváčku!“ povídá, „jsem ráda, že&nbsp;tě&nbsp;zas vidím.“ Byla to&nbsp;jeho kmotra, co&nbsp;byl u&nbsp;ní&nbsp;v&nbsp;lese noclehem, když to&nbsp;psaní nesl. „Co pak tě&nbsp;sem přivedlo?“ – „Král nechce, abych byl darmo jeho zetěm; i&nbsp;poslal mne pro tři zlaté vlasy Děda-Vševěda.“ – Babička se&nbsp;usmála a&nbsp;povídá: „Děd-Vševěd je&nbsp;můj syn, jasné Slunce: ráno je&nbsp;pacholátkem, v&nbsp;poledne mužem a&nbsp;večer starým dědem. Já&nbsp;ti&nbsp;ty&nbsp;tři vlasy s&nbsp;jeho zlaté hlavy opatřím, abych ti&nbsp;taky darmo nebyla kmotrou. Ale tak, synáčku! jak tu&nbsp;jseš, zůstat nemůžeš! Můj syn je&nbsp;sice dobrá duše; ale když přijde na&nbsp;večer hladový domů, mohlo by&nbsp;se&nbsp;lehko stát, že&nbsp;by&nbsp;tě&nbsp;upekl a&nbsp;snědl k&nbsp;večeří. Je&nbsp;tu&nbsp;prázdná kád, přiklopím ji&nbsp;na&nbsp;tě.“ – Plaváček prosil, aby se&nbsp;taky Děda-Vševěda zeptala na&nbsp;ty&nbsp;tři věci, co&nbsp;slíbil na&nbsp;cestě, že&nbsp;přinese odpověď. – „Zeptám,“ řekla babička, „a dej pozor, co&nbsp;řekne.“</span></p>
          <p class="chunk" data-nb-ref-number="17" data-nb-words="74" data-nb-chars="409"><span class="idea" data-nb-ref-number="16" id="idea16" data-nb-words="74" data-nb-chars="409">Najednou strhl se&nbsp;venku vítr a&nbsp;západním oknem do&nbsp;světnice přiletělo Slunce, starý dědeček se&nbsp;zlatou hlavou. „Čuchy, čuchy člověčinu!“ povídá, „někoho tu, matko, máš?“ – „Hvězdo denní! koho pak bych tu&nbsp;mohla mít, abys ty&nbsp;ho&nbsp;neviděl? Ale tak je: celý den lítáš po&nbsp;tom božím světě a&nbsp;tam se&nbsp;té&nbsp;člověčiny načucháš; i&nbsp;není divu, když večer domů přijdeš, že&nbsp;ti&nbsp;ještě voní!“ Stařeček neřekl na&nbsp;to&nbsp;nic a&nbsp;sedl k&nbsp;večeři.</span></p>
          <p class="chunk" data-nb-ref-number="18" data-nb-words="142" data-nb-chars="757"><span class="idea" data-nb-ref-number="17" id="idea17" data-nb-words="142" data-nb-chars="757">Po&nbsp;večeři položil svou zlatou hlavu babičce na&nbsp;klín a&nbsp;počal dřímat. Když babička viděla, že&nbsp;už&nbsp;usnul, vytrhla mu&nbsp;jeden zlatý vlas a&nbsp;hodila na&nbsp;zem – zazvonil jako struna. „Co mi&nbsp;chceš, matko?“ řekl stařeček. „Nic, synáčku, nic! dřímala jsem jen a&nbsp;měla jsem divný sen.“ – „A co&nbsp;se&nbsp;ti&nbsp;zdálo?“ – „Zdálo se&nbsp;mi&nbsp;o&nbsp;jednom městě, měli tam pramen živé vody: když někdo stonal a&nbsp;napil se&nbsp;jí, ozdravěl; a&nbsp;když umřel a&nbsp;tou vodou ho&nbsp;pokropili, zas ožil. Ale ted od&nbsp;dvaceti let voda přestala tect: je-li jaká pomoc, aby zas tekla?“ – „Snadná pomoc: v&nbsp;té&nbsp;studnici na&nbsp;prameně žába sedí, nedá vodě tect; ať&nbsp;žábu zabíjí a&nbsp;studnici vyčistí, poteče zas voda jako prvé.“ – Když stařeček potom zas usnul, vytrhla mu&nbsp;babička druhý zlatý vlas a&nbsp;hodila na&nbsp;zem. „Což zase máš, matko?“</span></p>
          <p class="chunk" data-nb-ref-number="19" data-nb-words="89" data-nb-chars="508"><span class="idea" data-nb-ref-number="18" id="idea18" data-nb-words="89" data-nb-chars="508">„Nic, synáčku, nic! dřímala jsem a&nbsp;zdálo se&nbsp;mi&nbsp;zas něco divného. Zdálo se&nbsp;mí&nbsp;o&nbsp;jednom městě, měli tam jabloň, nesla mladicí jab’ka: když někdo sestárnul a&nbsp;jedno snědl, omladl zas. Ale teď od&nbsp;dvaceti let nenese jabloň ovoce žádného: je-li jaká pomoc?“ – „Snadná pomoc: pod jabloní leží had, užírá jí&nbsp;síly: ať&nbsp;hada zabijí a&nbsp;jabloň přesadí, ponese zas ovoce jako prvé.“ – Potom stařeček brzy zas usnul a&nbsp;babička mu&nbsp;vytrhla třetí zlatý vlas: „Což mne, matko, spát nenecháš?“ řekl stařeček mrzutě a&nbsp;chtěl vstávat.</span></p>
          <p class="chunk" data-nb-ref-number="20" data-nb-words="96" data-nb-chars="516"><span class="idea" data-nb-ref-number="19" id="idea19" data-nb-words="96" data-nb-chars="516">„Lež, synáčku, lež! nehněvej se, nerada jsem tě&nbsp;vzbudila. Ale přišla na&nbsp;mě&nbsp;dřímota a&nbsp;měla jsem zas podivný sen. Zdálo se&nbsp;mi&nbsp;o&nbsp;přívozníkovi na&nbsp;černém moři: dvacet let už&nbsp;tam převáží a&nbsp;nikdo ho&nbsp;nejde vysvobodit. Kdy bude roboty jeho konec?“ – „Hloupé matky to&nbsp;syn! ať&nbsp;dá&nbsp;jinému veslo do&nbsp;ruky a&nbsp;sám vyskočí na&nbsp;břeh, bude ten zas přívozníkem. Ale teď už&nbsp;mi&nbsp;dej pokoj: musím časně ráno vstát a&nbsp;jít slzy sušit, co&nbsp;králova dcera každou noc vypláče pro svého muže, syna uhlířova, kterého král poslal pro mé&nbsp;tři zlaté vlasy.“</span></p>
          <p class="chunk" data-nb-ref-number="21" data-nb-words="70" data-nb-chars="403"><span class="idea" data-nb-ref-number="20" id="idea20" data-nb-words="70" data-nb-chars="403">K&nbsp;ránu strhl se&nbsp;zas venku vítr a&nbsp;na&nbsp;klíně své staré matičky probudilo se, místo stařečka, krásné zlatovlasé dítě, boží Slunéčko, dalo matce s&nbsp;bohem a&nbsp;východním oknem vyletělo ven. Babička zas odklopila káď a&nbsp;řekla Plaváčkovi: „Tuhle máš zlaté vlasy, a&nbsp;co&nbsp;Děd-Vševěd na&nbsp;ty&nbsp;tři věci odpověděl, už&nbsp;taky víš. Jdi s&nbsp;pánem bohem! už&nbsp;mne víc neuhlídáš, není toho třeba.“ Plaváček babičce pěkně poděkoval a&nbsp;šel.</span></p>
          <p class="chunk" data-nb-ref-number="22" data-nb-words="71" data-nb-chars="389"><span class="idea" data-nb-ref-number="21" id="idea21" data-nb-words="71" data-nb-chars="389">Když přišel do&nbsp;toho prvního města, ptal se&nbsp;ho&nbsp;král, jakou jim nese novinu? – „Dobrou!“ řekl Plaváček; „dejte studnici vyčistit a&nbsp;žábu, co&nbsp;na&nbsp;prameně sedí, zabite a&nbsp;poteče vám voda zas jako kdy prvé.“ – Král to&nbsp;dal hned udělat, a&nbsp;když viděl, že&nbsp;se&nbsp;voda prýští plným pramenem, daroval Plaváčkovi dvanáct koní bílých jako labutě a&nbsp;na&nbsp;ně&nbsp;tolik zlata a&nbsp;stříbra a&nbsp;drahého kamení, co&nbsp;mohli unést.</span></p>
          <p class="chunk" data-nb-ref-number="23" data-nb-words="77" data-nb-chars="438"><span class="idea" data-nb-ref-number="22" id="idea22" data-nb-words="77" data-nb-chars="438">Když přišel do&nbsp;toho druhého města, ptal se&nbsp;ho&nbsp;zase král, jakou jim nese novinu? – „Dobrou!“ řekl Plaváček: „dejte jabloň vykopat, najdete pod kořeny hada, toho zabite; potom jabloň zase vsaďte a&nbsp;ponese vám ovoce jako kdy prvé.“ – Král to&nbsp;dal hned udělat, a&nbsp;jabloň za&nbsp;noc oděla se&nbsp;květem, jakoby ji&nbsp;růžemi osypal. Král měl velikou radost a&nbsp;daroval Plaváčkovi dvanáct koní vraných jako havrani, a&nbsp;na&nbsp;ně&nbsp;taky tolik bohatství, co&nbsp;mohli unést.</span></p>
          <p class="chunk" data-nb-ref-number="24" data-nb-words="76" data-nb-chars="422"><span class="idea" data-nb-ref-number="23" id="idea23" data-nb-words="76" data-nb-chars="422">Plaváček jel potom dál, a&nbsp;když byl u&nbsp;černého moře, ptal se&nbsp;ho&nbsp;přívozník, zdali se&nbsp;dověděl, kdy bude vysvobozen? „Dověděl,“ řekl Plaváček, „ale dříve mě&nbsp;převez, pak ti&nbsp;povím.“ – Přívozník se&nbsp;sice vzpouzel; ale když viděl, že&nbsp;není jiné pomoci, převezl ho&nbsp;přec i&nbsp;s&nbsp;jeho čtyřmi a&nbsp;dvaceti koňmi. „Až zas budeš někoho převážet,“ řekl mu&nbsp;potom Plaváček, „dej mu&nbsp;veslo do&nbsp;ruky a&nbsp;vyskoč na&nbsp;břeh, a&nbsp;bude ten místo tebe přívozníkem,“</span></p>
          <p class="chunk" data-nb-ref-number="25" data-nb-words="119" data-nb-chars="667"><span class="idea" data-nb-ref-number="24" id="idea24" data-nb-words="119" data-nb-chars="667">Král ani svým očím nevěřil, když mu&nbsp;Plaváček ty&nbsp;tři zlaté vlasy Děda-Vševěda přinesl, a&nbsp;dcera jeho plakala, ne&nbsp;žalostí, ale radostí, že&nbsp;se&nbsp;zas vrátil. „A kdes těch pěkných koní a&nbsp;toho velikého bohatství nabyl?“ ptal se&nbsp;král, – „Vysloužil jsem si&nbsp;to,“ řekl Plaváček a&nbsp;vypravoval, kterak tomu králi dopomohl zase ke&nbsp;mladicím jab’kam, co&nbsp;ze&nbsp;starých lidí dělají mladé, a&nbsp;tomu králi k&nbsp;živé vodě, co&nbsp;z&nbsp;nemocných dělá zdravé a&nbsp;z&nbsp;mrtvých živé, – „Mladicí jab’ka! živá voda!“ opakoval si&nbsp;potichu král; „kdybych jedno snědl, omládl bych; a&nbsp;kdybych i&nbsp;zemřel, tou vodou bych zas ožil!“ Bez meškání vydal se&nbsp;na&nbsp;cestu pro mladicí jab’ka a&nbsp;pro živou vodu – a&nbsp;potud se&nbsp;ještě nevrátil</span></p>
          <p class="chunk" data-nb-ref-number="26" data-nb-words="22" data-nb-chars="118"><span class="idea" data-nb-ref-number="25" id="idea25" data-nb-words="22" data-nb-chars="118">A&nbsp;tak se&nbsp;stal uhlířův syn zetěm královým, jak Sudička usoudila, a&nbsp;král – snad ještě pořád tam převáží přes černé moře!</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./section0007.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>