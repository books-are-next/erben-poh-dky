<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="">
    <meta name="apple-mobile-web-app-capable" content="yes">
    <title>Karel Jaromír Erben</title>
    <link rel="stylesheet" href="./style/style.min.css" media="screen" integrity="sha256-hy7VOJQDJ1txYooRvl4ln9Qbor4AYeoD7+SI15/4NjI=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./section0015.html">
    <link rel="next" href="./section0017.html">
    <meta name="nb-order" content="13">
    <link rel="self" href="section0016.html">
    <meta name="nb-identifier" content="pohadky-karel-jaromir-erben-57b1f85">
    <meta name="nb-role" content="chapter">
  </head>
  <body data-nb-words="622" data-nb-chars="3412" class="nb-role-chapter nb-custom-style">
    <nav role="doc-toc">
      <ul class="plain section">
        <li><a href="section0004.html">Zlatovláska</a></li>
        <li><a href="section0005.html">Dlouhý, Široký a Bystrozraký</a></li>
        <li><a href="section0006.html">Tři zlaté vlasy Děda-Vševěda</a></li>
        <li><a href="section0007.html">Jezinky</a></li>
        <li><a href="section0008.html">Červená Karkulka</a></li>
        <li><a href="section0009.html">Obuchu, hýbej se!</a></li>
        <li><a href="section0010.html">O hloupém vlkovi</a></li>
        <li><a href="section0011.html">O hloupém Peciválovi</a></li>
        <li><a href="section0012.html">Bůh ví, čím člověka trestati</a></li>
        <li><a href="section0013.html">Dobré děti</a></li>
        <li><a href="section0014.html">Čert a Cigán</a></li>
        <li><a href="section0015.html">Špalíček</a></li>
        <li><a href="section0016.html">Štěstí a neštěstí</a></li>
        <li><a href="section0017.html">Pohádka o bídě jednooké</a></li>
        <li><a href="section0018.html">Lipka</a></li>
        <li><a href="section0019.html">O Ivanovi hlupci</a></li>
        <li><a href="section0020.html">Ilja Muromec a Slavík loupežník</a></li>
        <li><a href="section0021.html">Sněhurka</a></li>
        <li><a href="section0022.html">O žabce královně</a></li>
        <li><a href="section0023.html">O třech královicích</a></li>
        <li><a href="section0024.html">Kurent a člověk</a></li>
        <li><a href="section0025.html">Hadí koruna</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./section0015.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="hidden-title chunk" data-nb-ref-number="1" data-nb-words="0" data-nb-chars="0"></h1>
        <h1 id="štěstí-anbspneštěstí" class="chunk" data-nb-ref-number="2" data-nb-words="3" data-nb-chars="18"><span class="idea" data-nb-ref-number="1" id="idea1" data-nb-words="3" data-nb-chars="18">Štěstí a&nbsp;neštěstí.</span></h1>
        <p class="chunk" data-nb-ref-number="3" data-nb-words="587" data-nb-chars="3223"><span class="idea" data-nb-ref-number="2" id="idea2" data-nb-words="587" data-nb-chars="3223">Byl jeden chudý člověk, neměl ani žádného hospodářského nářadí, ani dobytka, ale dětí měl hromadu. Přišlo jaro, a&nbsp;on&nbsp;neměl čím orati. Lidé jeli s&nbsp;pluhem a&nbsp;s&nbsp;dobytkem, a&nbsp;on&nbsp;jde s&nbsp;motykou. I&nbsp;potkal dvě panny, a&nbsp;ty&nbsp;panny byly: jedna Štěstí, a&nbsp;druhá Neštěstí. I&nbsp;tázaly se&nbsp;ho: „Kam, člověče, jdeš?“ A&nbsp;on&nbsp;odpověděl: „Mé zlaté panenky, královničky! mám takovéto neštěstí: lidé jedou s&nbsp;dobytkem, a&nbsp;já&nbsp;jdu s&nbsp;motykou; nemám čím dětí vyživiti.“ Tehdy ty&nbsp;dvě panny spolu promluvily a&nbsp;řekly: „Darujme mu&nbsp;něco.“ A&nbsp;Štěstí řeklo: „Když je&nbsp;tvůj, tehdy ty&nbsp;mu&nbsp;něco daruj.“ I&nbsp;darovalo mu&nbsp;Neštěstí deset rublů a&nbsp;řeklo: „Jdi domů a&nbsp;kup sobě vola.“ Tak on&nbsp;přišel domů a&nbsp;schoval ty&nbsp;peníze do&nbsp;hrnka, v&nbsp;kterém byl popel. Druhého dne přišla tam sousedka, kmotra bohatá, i&nbsp;řekla: „Nemáte-li trochu popele? mám prádlo velmi špinavé.“ – „Stojí tamhle v&nbsp;hrnečku, vem si,“ řekla toho chudého člověka žena. Když sedlák domů přišel, začal se&nbsp;ohlížeti, a&nbsp;nevida hrnečka s&nbsp;popelem, dal se&nbsp;do&nbsp;ženy, kam dala peníze s&nbsp;hrnečkem? Žena začala se&nbsp;zaklínati, že&nbsp;nevěděla, že&nbsp;tam byly peníze, i&nbsp;řekla, že&nbsp;ten hrnek vzala kmotra sousedka. Sedlák běžel hned k&nbsp;sousedce a&nbsp;začal jí&nbsp;prošití, aby mu&nbsp;ty&nbsp;peníze vrátila. Sousedka řekla: „Vždyť já&nbsp;žádných u&nbsp;tebe neviděla!“ Sedlák šel k&nbsp;pánovi žalovat, ale ani tam nenalezl svého práva; pán jemu řekl: „Žádných jsi peněz neměl, ale chceš jích nepravě na&nbsp;ní&nbsp;dobyti.“ A&nbsp;tak přišel sedlák o&nbsp;peníze, Plakal ubožák, vzal motyku a&nbsp;znova šel, a&nbsp;tu&nbsp;potká opět ty&nbsp;dvě panny. Nepoznal jich, ale ony poznaly jeho; a&nbsp;pak tázaly se&nbsp;ho&nbsp;tak jako pryč, a&nbsp;on&nbsp;jim také tak odpověděl jako dřív, a&nbsp;Neštěstí darovalo jemu nyní dvacet rublů. Sedlák přišel domů a&nbsp;peníze schoval na&nbsp;humně v&nbsp;plevách. Druhého dne přišla zase táž kmotra a&nbsp;začala prošiti o&nbsp;plevy telatům a&nbsp;žena toho chudáka sedláka opět jí&nbsp;plevy dala, nevědouc, že&nbsp;jsou v&nbsp;nich peníze. Sedlák, přijda domů, šel na&nbsp;humno pro peníze a&nbsp;nenašel jich. Vkročiv do&nbsp;světnice začal se&nbsp;vaditi se&nbsp;ženou, kam dala peníze s&nbsp;plevami. Žena pravila, že&nbsp;kmotra přišla a&nbsp;plevy vzala. I&nbsp;chodil ten sedlák zase tak jako prve, napřed ku&nbsp;kmotře a&nbsp;potom k&nbsp;pánovi, ale práva nikde nenalezl. Všude jej odbyli, že&nbsp;žádných peněz neměl. Sedlák sobě poplakal a&nbsp;šel zas kopat, i&nbsp;potkal opět ty&nbsp;dvě panny. Zastavily jej, tázaly se, a&nbsp;on&nbsp;jim opět všecko vypravil, co&nbsp;a&nbsp;jak bylo. „Vidíš,“ řeklo Neštěstí své sestře, „mé dary jemu neprospívají;. vezmi ty&nbsp;si&nbsp;jej a&nbsp;daruj mu&nbsp;něco.“ I&nbsp;darovalo mu&nbsp;Štěstí dva groše a&nbsp;řeklo: „Jdi k&nbsp;řece Němnu, budou tam lovíti ryby, ale ničeho nebudou moci uloviti. I&nbsp;popros jich, aby na&nbsp;tvé štěstí zatáhli sítě.“ Sedlák tak učinil, šel k&nbsp;Němnu a&nbsp;poprosil rybářův, aby na&nbsp;jeho štěstí zatáhli. Jakmile zatáhli, tehdy tak mnoho ryb vylovili, že&nbsp;jich ani neměli kam dáti. Rybáři otázali se&nbsp;ho: „Co ti&nbsp;máme za&nbsp;to&nbsp;dáti?“ On&nbsp;odpověděl: „Prodejte mně jich za&nbsp;dva groše.“ I&nbsp;prodali jemu za&nbsp;dva groše jednu rybičku a&nbsp;druhou mu&nbsp;dali darem. Sedlák vzal ty&nbsp;dvě rybičky a&nbsp;šel domů, i&nbsp;dal je&nbsp;ženě, aby je&nbsp;uvařila. Žena i&nbsp;děti měly z&nbsp;těch rybiček velikou radost, ale neuvařila jich, než tak nechala. V&nbsp;tom jel tou vesnicí nějaký smutný pán; sedlák vyšel ven otevřít vrat i&nbsp;začal se&nbsp;smáti, a&nbsp;pán otázal se&nbsp;ho: „Proč se&nbsp;směješ?“ A&nbsp;on&nbsp;odpověděl: „Mám doma takovou rybičku: kdo se&nbsp;na&nbsp;ní&nbsp;podívá, každý se&nbsp;směje.“</span></p>
        <p class="chunk" data-nb-ref-number="4" data-nb-words="32" data-nb-chars="171"><span class="idea" data-nb-ref-number="3" id="idea3" data-nb-words="32" data-nb-chars="171">Tomu smutnému pánovi zachtělo se&nbsp;velmi té&nbsp;rybičky, i&nbsp;dal za&nbsp;ní&nbsp;tomu sedlákovi koně, voly a&nbsp;tolik obilí, co&nbsp;ho&nbsp;jen sedlák chtěl. A&nbsp;tak nalezl sedlák štěstí své dvěma groši.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./section0017.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>